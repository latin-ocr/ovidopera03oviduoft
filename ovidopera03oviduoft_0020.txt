XIV

superiore exoletum vidi - singulos passim aut plures versus
oblitteratos haberet, transcribi in alia exemplaria potuit,
vel eodem vel ampliato paginarum modo, notato, puto,
plerumque versuum, qui legi non potuerant, numero;
quas lacunas non eodem tempore omnes, ante saeculum
tamen ΧΠ propemodum sedulo omnes expletas credibile est.

Sunt haec paulo explicatius declaranda. rem ta-
men ipsam, de qua agitur, satis iam reor patescere, quae
in carmine tantulo plenam explicationem non habebit.
paginarum archetypi dinumeratione triplex illud interpo-
lationis genus proponitur: unum, quo detrimenta sup-
plentur, alterum, siquid in paginis supra legitimum ver-
suum numerum infertum, velut de (23) et (25) indica-
bamus3 tertium, minus per singula conspicuum, quod,
integris archetypi paginis comprehensum, aetatis superioris
esse oportebit.

Primi generis in extremis paginis quaedam latere
possunt. in serie illa continua paginarum priorum XVII
offendor disticho 197 198. Inde quod legimus, referri
non potest ad tanta mala quae dicuntur v. 196 et enar-
rantur inde a v. 161: non sunt ea cuncta, quae indicantur
v. 203, unde partem deprompturus est poeta. accedit
quod pauca se cantaturum dicit, vv. 247 248 plenius
vaticinium pridem sibi demandatum dis iuvantibus orditur.
credo distichon olim adfuisse in hanc fere sententiam,
‘nescio unde initium capiam uberis, quod proposui, argu-
menti'. levigatur ita transitus ille ad Ibidis natales
v. 207. — distichon quod est in extrema p. (3), non
putaverim Ovidii esse. sententia vulgaris et debilis: si
Ibis, quod puto, tumidus poeta fuit, involucra illa fabu—
larum non ad obtegendam dirarum acrimoniam, sed ad
exacuendam spectabant3 id quod versibus 58 59 60 adeo
perspicue proditum videtur, ut si dissimulare poeta ista
figuratione voluisset, frustra fuisset. tamen lacunae lo-
cum non dispicio; crediderim interpolatoris veteris ap-
pendiculam iam in archetypo inventam. — versus qui
edebantur 41 42, primus sustulisse videor: Schraderus


HI. 755—825. 281

Itur ad Argeos - qui sint, sua pagina dicet —
Hac, si commemini, praeteritaque die.
Stella Lycaoniam vergit proclivis ad Arcton
Miluus . haec illa nocte videnda venit.
795 Quid dederit volucri, si vis cognoscere ‚ caelum:
Saturnus regnis a Iove pulsus erat3
Concitat iratus validos Titanas in arma,
Quaeque suit fatis debita ‚ temptat opem.
Matre satus Terra ‚ monstrum mirabile ‚ taurus
800 Parte sui serpens posteriore suit.
Hunc triplici muro lucis incluserat atris
Parcarum monitu Styx violenta trium.

Viscera qui tauri flammis adolenda dedisset,
Sors erat, aeternos vincere posse deos.
8051mmolat hunc Briareus facta ex adamante securi,
Et iamiam flammis exta daturus erat:
Iuppiter alitibus rapere imperat. attulit illi
Miluus, et meritis venit in astra suis.

18. EC 19. F QVIN-N 20. GC 21. HC 22. AN

Una dies media est, et fiunt sacra Minervae,
810 Nomina quae iunctis quinque diebus habent.
Sanguine prima vacat, nec fas concurrere ferro:
Causa ‚ quod est illa nata Minerva die.
Altera tresque super rasa celebrantur harena:
Ensibus exsertis bellica laeta dea est.
815 Pallada nunc pueri teneraeque orate puellae3
Qui bene placarit Pallada ‚ doctus erit.
Pallade placata lanam mollire puellae
Discant et plenas exonerare colos.
Illa etiam stantis radio percurrere telas
820 Erudit, et rarum pectine denset opUS.
Hanc cole, qui laesis maculas de vestibus aufers:
Hanc cole , velleribus quisquis aena paras.
Nec quisquam invita faciet bene vincula plantae
Pallade , sit Tychio doctior ille licet:
825 Et licet antiquo manibus conlatus Epeo


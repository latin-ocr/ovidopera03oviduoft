IV. X 47—118. 79

Me quoque felicem ‚ quod non viventibus illis
Sum miser, et de me quod doluere nihil!

85 Si tamen extinctis aliquid nisi nomina restant,
Et gracilis· structos effugit umbra rogos:

Fama ‚ parentales ‚ si vos mea contigit, umbrae,

Et sunt in Stygio crimina nostra soro:

Scite ‚ precor , causam - nec vos mihi fallere
sas est —

90 Errorem iussae, non scelus, esse fugae.
Manibus hoc satis est. ad vos, studiosa, revertor,
Pectora, quae vitae quaeritis acta meae.
lam mihi canities pulsis melioribus annis
Venerat, antiquas miscueratque comas,

95 Postque meos ortus Pisaea vinctus oliva
Abstulerat decies praemia victor eques,

Cum maris Euxini positos ad laeva Tomitas
Quaerere me laesi principis ira iubet.
Causa meae cunctis nimium quoque nota ruinae

100 Indicio non est testificanda meo.

Quid reseram comitumque nefas famulosque nocentes ἶ)
Ipsa multa tuli non leviora fuga.

Indignata malis mens est succumbere , seque
Praestitit invictam, viribus usa suis3

105 Oblitusque mei ductaeque per otia vitae
Insolita cepi temporis arma manu.

Totque tuli casus pelago terraque, quot inter
Occultum stellae conspicuumque polum.
Tacta mihi tandem longis erroribus acto
110 Iuncta pharetratis Sarmatis ora Getis:
Hic ego finitimis quamvis circumsoner armis,
Tristia ‚ quo possum, carmine sata levo.
Quod quamvis nemo est, cuius referatur ad aures,
Sic tamen absumo decipioque diem.
115 Ergo quod vivo, durisque laboribus obsto,
Nec me sollicitae taedia lucis habent,
Gratia , Musa, tibi! nam tu solacia praebes,
Tu curae requies, tu medicina venis.


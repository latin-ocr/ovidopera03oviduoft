11. 505—578. 37

Praeterii totiens inrevocatus eques.
Ergo quae iuvenis mihi non nocitura putavi
Scripta parum prudens , nunc nocuere seni.
545 Sera redundavit veteris vindicta libelli,
Distat et a meriti tempore poena sui.
Ne tamen omne meum credas opus esse remissum,
Saepe dedi nostrae grandia vela rati.
Sex ego Fastorum scripsi totidemque libellos,
550 Cumque suo finem mense volumen habet,
quue tuo nuper scriptum sub nomine, Caesar,
Et tihi sacratum sors mea rupit opus3
Et dedimus tragicis scriptum regale cothurnis,
Quaeque gravis debet verba cothurnus habet3
555 Dictaque sunt nobis , quamvis manus ultima coeptis
Defuit, in facies corpora versa novas.
Atque utinam revoces animum paulisper ab ira,
Et vacuo iubeas hinc tibi pauca legi,
Pauca, quibus prima surgens ab origine mundi
5601n tua deduxi tempora , Caesar ‚ opus!
Aspicies , quantum dederis mihi pectoris ipse,
Quoque favore animi teque tuosque canam.
Non ego mordaci destrinxi carmine quemquam,
Nec meus ullius crimina versus habet.
565 Candidus a salibus suffusis felle refugi:
Nulla venenato littera mixta ioco est.
Inter tot populi, tot scriptis , milia nostri,
Quem mea Calliope laeserit, unus ero.
Non igitur nostris ullum gaudere Quiritem
570 Auguror, at multos indoluisse malis3
Nec mihi credibile est, quemquam insultasse iacenti,
Gratia candori siqua relata meo.
His , precor, atque aliis possint tua numina flecti,
Ο pater, o patriae cura salusque tuae!
575 Non , ut in Ausoniam redeam , nisi forsitan olim,
Cum longo poenae tempore victus eris,
Tutius exilium pauloque quietius oro,
Ut par delicto sit mea poena suo.


ΙΠ. 1v 6--1vh 75. 45

Vive sine invidia ‚ mollesque inglorius annos
Exige ‚ amicitias et tibi iunge pares,

45 Nasonisque tui, quod adhuc non exulat unum,
Nomen ama: Scythicus cetera Pontus habet.

IVb.

Proxima sideribus tellus Erymanthidos ursae
Me tenet, adstricto terra perusta gelu.
Bosphoros et Tanais superant Scythiaeque paludes
50 Vix satis et noti uomina pauca loci.
Ulterius nihil est nisi non habitabile frigus.
Heu quam vicina est ultima terra mihi!
At longe patria est , longe carissima coniunx,
Quicquid et haec nobis post duo dulce suit.
55 Sic tamen haec adsunt, ut quae contingere non est
Corpore: sunt animo cuncta videnda meo.
Ante oculos errant domus, urbsque et forma locorum,
Acceduntque suis singula facta locis.
Coniugis ante oculos ‚ sicut praesentis , imago est.
60 Illa meos casus ingravat, illa levat:
Ingravat hoc, quod abest3 levat hoc , quod praestat
amorem
Inpositumque sibi firma tuetur onus.
Vos quoque pectoribus nostris haeretis ‚ amici,
Dicere quos cupio nomine quemque sito.
65 Sed timor officium ‘cautus compescit, et ipsos
In nostro poni carmine nolle puto,
Ante volebatis ‚ gratique erat instar honoris,
Versibus in nostris nomina vestra legi.
Quod quoniam est anceps, intra mea pectora quemque
70 Adloquar ‚ et nulli causa timoris ero.
Nec meus indicio latitantis versus amicos
Protrahit. occulte siquis amabat, amet.
Scite tamen, quamvis longa regione remotus
Absim , vos animo semper adesse meo3
75 Et qua quisque potest, aliqua mala nostra levate,


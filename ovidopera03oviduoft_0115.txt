III. XIV 22—1V. 1 33. 61

LIBER QUARTUS.
Ι.

Siqua meis fuerint ‚ ut erunt ‚ vitiosa libellis,
Excusata suo tempore, lector ‚ habe.
Exul eram, requiesque mihi, non fama petita est,
Mens intenta suis ne foret usque malis.
5 Hoc est, cur cantet vinctus quoque compede fossor,
Indocili numero cum grave mollit opus,
Cantat et innitens limosae pronus harenae,
Adverso tardam qui trahit amne ratem3
Quique refert pariter lentos ad pectora remos,
10 ln numerum pulsa brachia † pulsat aqua.
Fessus ut incubuit baculo , saxove resedit
Pastor, arundineo carmine mulcet oves.
Cantantis pariter ‚ pariter data pensa trahentis
Fallitur ancillae decipiturque labor.
15 Fertur et abducta Lyrneside tristis Achilles
Haemonia curas attenuasse lyra.
Cum traheret silvas Orpheus et dura canendo
Saxa , bis amissa coniuge maestus erat.
Me quoque Musa levat Ponti loca iussa petentem:
20 Sola comes nostrae perstitit illa fugae3
Sola nec insidias ‚ Sinti nec militis ensem,
Nec mare ‚ nec ventos barbariamque timet.
Scit quoque ‚ cum perii, quis me deceperit error,
Et culpam in facto , non scelus esse meo ‚
25 Scilicet hoc ipso nunc aequa, quod obfuit ante,
Cum mecum iuncti criminis acta rea est.
Non equidem vellem, quoniam nocitura fuerunt,
Pieridum sacris inposuisse manum.
Sed nunc quid faciam ἶ) vis me tenet ipsa sacrorum,
30 Et carmen demens carmine laesus am0.
Sic nova Dulichio lotos gustata palato
lllo ‚ quo nocuit, grata sapore fuit.
Sentit amans sua damna sere ‚ tamen haeret in illis,


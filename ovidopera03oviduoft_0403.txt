G

VI. 326-397. 343

Spes erat in cursu. nunc lare pulsa suo est.
Vidimus ornatos sacrata per atria picta
Veste triumphales occubuisse seneS.
365 Vidimus Iliacae transferri pignora Vestae
Sede . putant aliquos scilicet esse deos.
At si respicerent, qua vos habitatis in arce,
Totque domos vestras obsidione premi,
Nil opis in cura scirent superesse deorum,
370 Et data sollicita tura perire manu.
Atque utinam pugnae pateat locus! arma capessant,
Et, si non poterunt exsuperare , cadant.
Nunc inopes victus ignavaque fata timentes
Monte suo clausos barbara turba premit.'
375 Tunc Venus et lituo pulcher trabeaque Quirinus
Vestaque pro Latio multa locuta suo est.
‘Publica' respondit ecura est pro moenibus istis.'
Iuppiter ‘et poenas Gallia victa dabit.
Tu modo quae desunt fruges ‚ superesse putentur,
380 Effice ‚ nec deses desere ‚ Vesta, tuos.
Quodcumque est solidae Cereris, cava machina
frangat,
Mollitamque manu duret in igne focus.'
Iusserat, et fratris virgo Saturnia iussis
Annuit, et mediae tempora noctis erant3
385 Iam ducibus somnum dederat labor. increpat illos
Iuppiter et sacre, quid velit, ore docet:
‘Surgite 7 et in medios de summis arcibus hostes
Mittite, quam minime perdere vultis, opem!’
Somnus abit, quaeruntque novis ambagibus acti,
390 Perdere quam nolint et iubeantur opem.
Esse Ceres visa est. iaciunt Cerialia dona,
lacta super galeas scutaque longa sonant.
Posse fame vinci spes excidit. hoste repulso
Candida Pistori ponitur ara Iovi.
395 Forte revertebar festis Vestalibus illa,
Qua Nova Romano nunc via iuncta foro est.
Huc pede matronam vidi descendere nudo:


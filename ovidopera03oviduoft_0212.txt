156 EX PoNTo

Credit, et ipsa suam nescia vitat opem.
Membra reformidant mollem quoque saucia tactum:
Vanaque sollicitis incutit umbra metum.
15 Sic ego fortunae telis confixus iniquis (58)
Pectore concipio nil nisi triste meo,
Iam mihi fata liquet coeptos servantia cursus
Per sibi consuetas semper itura vias:
Observare deos, nequid mihi cedat amice:
20 Verbaque Fortunae vix puto posse dari.
Est illi curae me perdere. quaeque solebat
Esse levis, constans et bene certa nocet.
Crede mihi, si sum veri tibi cognitus oris,
Nec planus in nostris casibus esse puter,
25 Cinyphiae segetis citius numerabis aristas,
Altaque quam multis floreat Hybla thymis:
Et quot aves motis nitantur in aere pennis,
Quotque natent pisces aequore ‚ certus eris,
Quam tibi nostrorum statuatur summa laborum,
30 Quos ego sum terra ‚ quos ego passus aqua.
Nulla Getis toto gens est truculentior orbe:
Sed tamen hi nostris ingemuere malis.
Quae tibi si memori coner perscribere versu,
Ilias est fati longa sutura mei.
35 Non igitur vereor, quia te rear esse verendum,
Cuius amor nobis pignora inille dedit:
Sed quia res timida est omnis miser, et quia
longo est (59)
Tempore laetitiae ianua clausa meae.
Iam dolor in morem venit meus. utque caducis
40 Percussu crebro saxa cavantur aquis,
Sic ego continuo fortunae vulneror ictu,
Vixque habet in nobis iam nova plaga locum.
Nec magis assiduo vomer tenuatur ab usu,
Nec magis est curvis Appia trita rotis,
45 Pectora quam mea sunt serie caecata-malorum:
Et nihil inveni ‚ quod mihi ferret opem.
Artibus ingenuis quaesita est gloria multis:


1v. 419—489. 297

455 Attonita est plangore Ceres, — modo venerat
Hennam -—
Nec mora, ‘me miseram! filia ,³ dixit ‘ubi est?’
Mentis inops rapitur, quales audire solemus
Threicias fusis maenadas ire comis.
Ut vitulo mugit sua mater ab ubere rapto,
460 Et quaerit fetus per nemus omne suos:
Sic dea nec retinet gemitus, et concita cursu
Fertur, et e campis incipit, Henna, tuis.
Inde puellaris nacta est vestigia plantae,
Et pressam noto pondere vidit humum3
465 Forsitan illa dies erroris summa suisset,
Si non turbassent signa reperta sues.
lamque Leontinos Amenanaque ssumina cursu
Praeterit et ripas, herbifer Aci, tuas:
Praeterit et Cyanen et fontes lenis Anapi
470 Et te, verticibus non adeunde Gela.
Liquerat Ortygien Megareaque Pantagienque,
Quaque Symaetheas accipit aequor aquas,
Antraque Cyclopum positis exusta caminis,
Quique locus curvae nomina falcis habet:
475 Himeraque et Didymen Acragantaque Tauromenenque,
Sacrarumque Melan pascua laeta boum. —-
Hinc Camerinan adit, Thapsonque et Heloria Tempe,
Quaque patet zephyro semper apertus Eryx.
Iamque Peloriaden Lilybaeaque ‚ iamque Pachynon
480 Lustrarat, terrae cornua trina suae.

Quacumque ingreditur, miseris loca cuncta querellis
Implet, ut amissum cum gemit ales Ityn.
Perque vices modo ‘Persephone !’ modo efilia 1’

clamat,
Clamat, et alternis nomen utrumque ciet,
485 Sed neque Persephone Cererem, nec filia matrem
Audit, et alternis nomen utrumque perit,
Unaque , pastorem vidisset an arva colentem,
Vox erat ‘hac gressus ecqua puella tulit‘?’
Iam color unus inest rebus, tenebrisque teguntur


IV

nem. ea est fideiussorum commendatio, qua maiorem
non multi scriptores habent3 cui nec si adessent libri
uno aut altero saeculo vetustiores, momenti multum acce-
dere posse putaveris. quem admodum saeculum x ab
effrena saeculorum XI et XII interpolatione abesse creditur,
ita scribarum rusticitate, quantum memini, convenit cum
saeculis proximis superioribus, ceteroquin capitalis scrip-
turae exemplaria saepe secutis. ita ipse Ponticorum liber
Hamburgensis neque bonitate scripturarum neque ipsis
scribarum mendis longe distat a fragmento Guelferbytano,
veteris alicuius recensionis progenie. scriptum hoc fuit
saeculo septim03 litteratura utitur eadem, qua codex
Augustini Bellovacensis anni DCXXV (Ribbeckii Prol.
Verg. p. 232).

Sed tamen veteris originis libros illa aetate multos
superfuisse aut intemeratos mansisse non probabile est,
postquam Romani imperii ruina bonarum artium proven-
tum in Urbe obtrivit, in provinciis repressit. barbaries illa
si forte poetae exemplar unum residuum fecit aut de-
scribi passa est, id quod in multis scriptoribus factum,
quae pridem interpolata in eo fuerunt, rata habebantur.

Novem· sunt saecula, quibus Ovidii censores, admira-
tores, imitatores, nomen mutuati aut ementiti numquam
defuerunt, versus haud raro apud scriptores a libris nostris
discrepantes proferuntur, sed de interpolatione non plus
quam apud Horatium testimonii, grammaticorum et litte-
ratorum curae nulla eius modi, uti de Lucano, Iuvenale,
mentio est. in poesi ipsa, Halieuticis, Heroidibus, Meta-
morphosibus interpolationis rhetoricae aut grammaticorum
satis manifesta sunt indicia, sed in locis ipsis gravissimis
adeo indiscretae eae professiones, incertae aetates, confusae
eruditionis et inscitiae notae, nihil ut generatim constitui
aut in huius de tertio volumine quaestionis usum converti
possit. non dubito, quin de eo cogitatum sit, quod in
primo volumine librorum egregiorum beneficio, si ipsi ad-
eantur, fortasse facultatem habeat, ut liber archetypus
informetur eiusdem aetatis ac Lucretianus Lachmanni‚


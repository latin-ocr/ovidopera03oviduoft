236 FASTORUM

2. AN 3. BN

Proximus hesperias Titan abiturus in undas
Geminea purpureis cum iuga demet equis,
75 illa nocte aliquis , tollens ad sidera voltum,
Dicet ‘ubi est hodie quae Lyra fulsit heri‘?'
Dumque Lyram quaeret, medii quoque terga Leonis
ln liquidas subito mersa notabit aquas.

4. CN

Quem modo caelatum stellis Delphina videbas,
80 Is fugiet visus nocte sequente tuos:
Seu fuit occultis felix in amoribus index,
Lesbida cum domino seu tulit ille lyram.
Quod mare non novit, quae nescit Ariona tellus?
Carmine currentes ille tenebat aquas.

85 Saepe sequens agnam lupus est a voce retentus,
Saepe avidum fugiens restitit agna lupum:
Saepe canes leporesque umbra cubuere sub una,

Et stetit in saxo proxima cerva leae:
Et sine lite loquax cum Palladis alite cornix (³8)
90 Sedit, et accipitri iuncta columba fuit.
Cynthia saepe tuis fertur, vocalis Arion,
Tamquam fraternis obstipuisse modis.
Nomen Arionium Siculas impleverat urbes,
Captaque erat lyricis Ausonis ora sonis.
95 Inde domum repetens puppem conscendit Arion,
Atque ita quaesitas arte ferebat opes.
Forsitan ‚ infelix ‚ ventos undasque timebas:
At tibi nave tua tutius aequor erat.
Namque gubernator destricto constitit ense
100 Ceteraque armata conscia turba manu.
Quid tibi cum gladio? dubiam rege, navita,
puppem!
Non haec sunt digitis arma tenenda tuis.
Ille, metu viduus, ‘mortem non deprecor' inquit,
‘Sed liceat sumpta pauca referre lyra.'


V. 97—170. 107

Leniat aut odium tempus et hora meum.
135 Pugnabunt arcu dum Thraces , Iazyges hasta,

Dum tepidus Ganges, frigidus Hister erit3
>Robora dum montes, dum mollia pabula campi,
Dum Tiberis liquidas Tuscus habebit aquas,
Tecum bella geram. nec mors mihi finiet iras,

140 Saeva sed innocuis manibus arma dabit.
Tunc quoque, cum fuero vacuas dilapsus in auras,
Exanimis mores oderit umbra tuos,
Tunc quoque factorum veniam memor umbra tuorum,
Insequar et vultus ossea forma tuos.
145 Sive ego, quod nollem, longis consumptus ab annis,
Sive manu sacta morte solutus ero:
Sive per inmensas iactabor naufragus undas,
Nostraque longinquus viscera piscis edet:
Sive peregrinae carpent mea membra volucres:
150 Sive meo tinguent sanguine rostra lupi:
Sive aliquis dignatus erit subponere terrae
Et dare plebeio corpus inane rogo:
Quidquid ero ‚ Stygiis erumpere nitar ab oris,
Et tendam gelidas ultor in ora manus.
155 Me vigilans cernes ‚ tacitis ego noctis in umbris (ὃ)
Excutiam somnos visus adesse tuos.
Denique quidquid ageS, ante os oculosque volabo
Et querar, et nulla sede quietus eris.
Verbera torta dabunt sonitum nexaeque colubrae,
160 Conscia fumabunt semper ad ora faces.
His vivus furiis agitabere , mortuus isdem,
Et brevior poena vita sutura tua est.
Nec tibi continget funus lacrimaeque tuorum3
Indeploratum proiciere caput3
165 Carnificisque manu ‚ populo plaudente ‚ traheris,
Infixusque tuis ossibus uncus erit.
Ipsae te fugient, quae carpunt omnia, ssammae3
Respuet invisum iusta cadaver humus.
Unguibus et rostro crudus trahet ilia vultur
170 Et scindent avidi perfida corda canes.


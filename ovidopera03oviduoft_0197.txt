I. vm ‘Ji—X 8. 141

Haec mihi verba malae minuerunt taedia vitae.
Quae tu ne suerint , Maxime ‚ vana, cave.
Huc quoque venturum mihi se iurare volebat,
Non nisi te longae ius sibi dante viae.
35 Nam tua non alio coluit penetralia ritu, 132)
Terrarum dominos quam eolis ipse deos.
Crede mihi , multos habeas cum dignus amicos,
Non fuit e multis quolibet ille minor.
Si modo non census nec clarum nomen avorum,
40 Sed probitas magnos ingeniumque facit.
Iure igitur lacrimas Celso libamus adempto,
Cum fugerem, vivo quas dedit ille mihi:
Carmina iure damus raros testantia mores,
Ut tua venturi nomina, Celse , legant.
45 Hoc est, quod possim Getieis tibi mittere ab arvis:
Hoc solum est, istic quod liquet esse meum.
Funera non potui comitare, nec ungere corpus:
Aque tuis toto dividor orbe rogis.
Qui potuit, quem tu pro numine vivus habebas,
50 Praestitit officium Maximus omne tibi.
Ille tibi exequias et magni funus honoris
Fecit, et in gelidos versit amoma sinus,
Diluit et lacrimis maerens unguenta profusis,
Ossaque vicina condita texit humo.
55 Qui quoniam extinctis quae debet ‚ praestat amicis,
Et nos extinctis adnumerare potest.

X.

Naso suo profugus mittit tibi , Flacee , salutem: 533)
Mittere rem siquis ‚ qua earet ipse, potest.

Longus enim euris vitiatum corpus amaris
Non patitur vires languor habere suas.

5 Nec dolor ullus adest, nec febribus uror anhelis,

Et peragit soliti vena tenoris iter.

Os hebes est, positaeque movent fastidia mensae,
Et queror, invisi cum venit hora cibi.


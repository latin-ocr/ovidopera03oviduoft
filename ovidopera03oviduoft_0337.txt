ΙΙΙ. 687—754. 279

720 Et domitas gentes, turifer Inde, tuas.
Tu quoque, Thebanae mala praeda, tacebere,
matris3
Inque tuum furiis acte, Lycurge ‚ genu.
Ecce libet subitos pisces Tyrrhenaque monstra
Dicere: sed non est carminis huius opus.
725 Carminis huius opus causas expromere, quare
Vilis anus populos ad sua liba vocet.
Ante tuos ortus arae sine honore fuerunt,
Liber, et in gelidis herba reperta focis.
Te memorant Gange totoque oriente subacto
730 Primitias magno seposuisse Iovi.

Cinnama tu primus captivaque tura dedisti
Deque triumphato viscera tosta bove.
Nomine ab auctoris ducunt libamina nomen

Libaque, quod sacris pars datur inde focis.
735 Liba deo fiunt, sucis quia dulcibus idem
Gaudet, et a Baccho mella reperta ferunt.
Ibat harenoso satyris comitatus ab Hebro, -
Non habet ingratos sabula nostra iocos —
Iamque erat ad Rhodopen Pangaeaque florida
ventum,
740 Aeriferae comitum concrepuere manus.
Ecce novae coeunt volucres tinnitibus actae,
Quosque movent sonitus aera, sequuntur apes.
Colligit errantes et in arbore claudit inani
Liber, et inventi praemia mellis habet.
745 Ut satyri levisque senex tetigere saporem,
Quaerebant ssavos per nemus omne favos.
Audit in exesa stridorem examinis ulmo,
Aspicit et ceras dissimulatque senex;
thue piger pandi tergo residebat aselli,
'750 Applicat hunc ulmo corticibusque cavis.
Constitit ipse super ramoso stipite nixus,
Atque avide trunco condita mella petit.
Milia crabronum coeunt, et vertice nudo
Spicula defigunt, oraque sima notant.


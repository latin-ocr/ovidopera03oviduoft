220 FASTORUM

Nondum Iustitiam facinus mortale fugarat:
250 Ultima de superis illa reliquit humum:
Proque metu populum sine vi pudor ipse regebat,
Nullus erat iustis reddere iura labor.
Nil mihi cum bello: pacem postesque tuebar
Et‚' clavem ostendens, ‘haec' ait earma ger0.'
255 Presserat ora deus. tunc sic ego nostra resolvi,
Voce mea voces eliciente dei:
‘Cum tot sint Iani ‚ cur stas sacratus in uno,
Hic ubi iuncta foris templa duobus habes ‘?'
Ille manu mulcens propexam ad pectora barbam,
260 Protinus Oebalii rettulit arma Tati,
thue levis custos ‚ armillis capta ‚ Sabinos
Ad summae tacitos duxerit arcis iter.
²lnde, velut nunc est, per quem descenditiS‚’
inquit
‘Arduus in valles per fora clivus erat.
265 Et iam contigerat portam ‚ Saturnia cuius
Dempserat oppositas insidiosa seras.
Cum tanto veritus committere numine pugnam,
Ipse meae movi callidus artis opuS,
Oraque , qua pollens ope sum , fontana reclusi,
270 Sumque repentinas eiaculatus aquas.
Ante tamen madidis subieci sulpura venis,
Clauderet ut Tatio fervidus umor iter.
Cuius ut utilitas pulsis percepta Sabinis,
Quae fuerat, tuto reddita forma loco est.
275 Ara mihi posita est parvo coniuncta sacello:
Haec adolet flammis cum strue farra suis.'
‘At cur pace lates ‚ motisque recluderis armis ?'
Nec mora, quaesiti reddita causa mibi est.
‘Ut populo reditus pateant ad bella profecto,
280 Tota patet dempta ianua nostra sera.
Pace fores obdo, ne qua discedere possit:
Caesareoque diu nomine clusus ero.'
Dixit, et attollens oculos diversa tuentes,
Aspexit toto quidquid in orbe fuit.


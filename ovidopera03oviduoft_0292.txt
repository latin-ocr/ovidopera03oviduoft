234 FASToRUM

5 lpse ego vos habui faciles in amore ministros,
Cum lusit numeris prima iuventa suis.
Idem sacra cano signataque tempora fastis:
Ecquis ad haec illinc crederet esse viam?
Haec mea militia est. ferimus quae possumuS‚
a'rma,
10 Dextraque uon omni munere nostra vacat.
Si mihi non valido torquentur pila lacerto,
Nec bellatoris terga premuntur equi,
Nec galea tegimur, nec acuto cingimur ense, —
His habilis telis quilibet esse potest —
15 At tua prosequimur studioso pectore, Caesar,
Nomina , per titulos ingredimurque tuos.
Ergo ades et placido paulum mea munera voltu
Respice, pacando siquid ab hoste vacas.
Februa Romani dixere piamina patres:
20 Nunc quoque dant verbo plurima signa fidem.
Pontifices ab rege petunt et ssamine lanas,
Quis veterum lingua februa nomen erat.
Quaeque capit lictor domibus purgamina ternus,
Torrida cum mica sarra, vocantur idem.
25 Nomen idem ramo , qui caesus ab arbore pura
Casta sacerdotum tempora fronde tegit,
Ipse ego flaminicam poscentem februa vidi,
Februa poscenti pinea virga data est.
Denique quodcumque est, quo corpora nostra
piantur,
30 Hoc apud intonsos nomen habebat avos.
Mensis ab his dictus , secta quia pelle luperci
Omne solum lustrant, idque piamen habent:
Aut quia placatis sunt tempora pura sepulchris,
Tunc cum ferales praeteriere dies.
35 Omne nefas omnemque mali purgamina causam
Credebant nostri tollere posse senes.
Graecia principium moris fuit . illa nocentis
Impia lustratos ponere facta putat.
Actoriden Peleus , ipsum quoque Pelea Phoci


344 FASTORUM

Obstipui tacitus sustinuique gradum.
Sensit anus vicina loci ‚ iussumque sedere
400 Alloquitur, quatiens voce tremente caput:
‘Hoc ubi nunc fora sunt, udae tenuere paludes,
Amne redundatis fossa madebat aquis.
Curtius ille lacus ‚ siccas qui sustinet aras,
Nunc solida est tellus , sed lacus ante suit.
405 Qua Velabra solent iu Circum ducere pompas,
Nil praeter salices cassaque canna fuit.
Saepe suburbanas rediens conviva per undas
Cantat , et ad nautas ebria verba iacit.
Nondum conveniens diversis iste figuris
410 Nomen ab averso ceperat amne deus.
Hic quoque lucus erat iuncis et arundine densus
Et pede velato non adeunda palus.
Stagna recesserunt et aquas sna ripa coercet, (209)
Siccaque nunc tellus: mos tamen inde manet.
415 Reddiderat causam. ‘valeas , anus optima !' dixi
‘Quod superest aevi, molle sit omne ‚ tui.'
Cetera iam pridem didici puerilibus annis,
Non tamen idcirco praetereunda mihi.
Moenia Dardanides nuper nova fecerat llus:
420 Ilus adhuc Asiae dives habebat opes:
Creditur armiferae signum caeleste Minervae
Urbis in Iliacae desiluisse iuga.
Cura videre fuit , vidi templumque locumque.
Hoc superest illi, Pallada Roma tenet.
425 Consulitur Smintheus ‚ lucoque obscurus opaco
Hos nou mentito reddidit ore sonos:
‘Aetheriam servate deam, servabitis urbem:
Imperium secum transferet illa loci.'
Servat, et inclusam summa tenet Ilus in arce,
430 Curaque ad heredem Laomedonta redit .,
Sub Priamo seruata parum . sic ipsa volebat,
Ex quo iudicio forma revicta sua est.
[Seu genus Adrasti, seu furtis aptus Ulixes,
Seu pius Aeneas eripuisse serunt]


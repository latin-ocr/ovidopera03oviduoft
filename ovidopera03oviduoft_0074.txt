20 TRISTIUM

Inde ‚ levi vento Zerynthia litora nacta,
20 Threiciam tetigit fessa carina Samon.
Saltus ab hac contra brevis est Tempyra petenti:
Hac dominum tenus est illa secuta suum.
Nam mihi Bistonios placuit pede carpere campos:
Hellespontiacas illa relegit aquas,
25 Dardaniamque petit, auctoris nomen habentem,
Et te ruricola, Lampsace ‚ tuta deo,
Quodque per angustas vectae male virginis undas
Seston Abydena separat urbe fretum,
Inque Propontiacis haerentem Cyzicon oris,
30 Cyzicon , Haemoniae nobile gentis opus,
Quaeque tenent Ponti Byzantia litora fauces:
Hic locus est gemini ianua vasta maris,
Haec, precor ‚ evincat , propulsaque fortibus austris
Transeat instabilis strenua Cyaneas
35 Thyniacosque sinus ‚ et ab his per Apollinis urbem
Arta sub Anchiali moenia tendat iter.
Inde Mesembriacos portus et Odesson et arces
Praetereat dictas nomine ‚ Bacche , tun,
Et quos Alcathoi memorant e moenibus ortos
40 Sedibus his profugos constituisse larem.
A quibus adveniat Miletida sospes ad urbem,
Offensi quo me detulit ira dei.
Haec si contigerint, meritae cadet agna Minervae:
Non facit ad nostras hostia maior opes ο
45 Vos quoque, Tyndaridae, quos haec colit insula,
fratres,
Mite precor duplici numen adesse viae!
Altera namque parat Symplegadas ire per artas,
Scindere Bistonias altera puppis aquas.
Vos facite ‚ ut ventos, loca cum diversa petamus,
50 Illa suos habeat, nec minus illa suos.


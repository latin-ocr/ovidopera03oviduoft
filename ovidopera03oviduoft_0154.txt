100 TRISTIUM

Libera tormento pars mihi ne qua vacet,

5 Perque dies multos lateris cruciatibus uror,
Seu me non modico frigore laesit hiems.

Si tamen ipse vales , aliqua nos parte valemus:
Quippe mea est umeris fulta ruina tuis,
Qui, mihi cum dederis ingentia pignora cumque

10 Per numeros omnes hoc tueare caput,

Quod tua me raro solatur epistola, peccas,
Remne piam praestas , si mihi verba negas?

Hoc , precor, emenda! quod si correxeris unum,
Nullus in egregio corpore naevus erit.

15 Pluribus accusem , fieri nisi possit, ut ad me

Littera non veniat, missa sit illa tamen.

Di faciant, ut sit temeraria nostra querella,

Teque putem falso non meminisse mei!

Quod precor, esse liquet. neque enim mutabile robur

20 Credere me fas est pectoris 'esse tui.

Cana prius gelido desint absinthia Ponto,

Et careat dulci Trinacris Hybla thymo,
Inmemorem quam te quisquam convincat amici.
Non ita sunt fati stamina nigra mei!

25 Tu tamen, ut possis falsae quoque pellere culpae
Crimina , quod non es , ne videare , cave!
thue solebamus consumere longa loquendo
Tempora , sermonem deficiente die,

Sic ferat ac referat tacitas nunc littera voces,

30 Et peragant linguae charta manusque vices.
Quod sore ne nimium videar diffidere, sitque
Versibus hoc paucis admonuisse satis,

Accipe , quo semper finitur epistula verbo,
Atque , meis distent ut tua fata, vale!

XIV.

Quanta tibi dederim nostris monumenta libellis,
ÎŸ mihi ine coniunx carior, ipsa vides.
Detrahat auctori multum fortuna , licebit:


338 FASTORUM

195 Haec hominum monimenta patent. si quaeritis astra,
Tunc oritur magni praepes adunca Iovis.

2. [AF]

Postera lux Hyadas, Taurinae cornua frontis,
Evocat, et multa terra madescit aqua.

3. BC

Mane ubi bis fuerit , Phoebusque iteraverit ortus
200 Factaque erit posito rore his uda seges,
Hac sacrata die Tusco Bellona duello
Dicitur, et Latio prospera semper adest.
Appius est auctor, Pyrrho qui pace negata
Multum animo vidit, lumine captus erat.
205 Prospicit a templo summum brevis area Circum,
Est ibi non parvae parva columna notae:
Hinc solet hasta manu ‚ belli praenuntia, mitti,
In regem et gentes cum placet arma capi.

4. CC

Altera pars Circi Custode sub Hercule tuta est:
210 Quod deus Euboico carmine munus habet.
Muneris est tempus, qui Nonas lucifer ante est:
Si titulum queris, Sulla probavit opus.

5. D NON

Quaerebam, Nonas Sanco , Fidione referrem,
An tibi, Semo pater. tum mihi Sancus ait:
215 ‘Cuicumque ex istis dederis, ego munus habebo.
Nomina terna fero. sic voluere Cures.’
Hunc igitur veteres donarunt aede Sabini,
Inque Quirinali constituere iugo.

6. ΕΝ

Est mihi — sitque ‚ precor, nostris diuturnior
anms —
220 Filia, qua felix sospite semper ero.


Ν. 111 ,τω-ν 9. 191

Ne titulis quicquam debeat ille suis.
Cernere iam videor rumpi paene atria turba,
Et populum laedi deficiente loco,
Templaque Tarpeiae primum tibi sedis adiri,
30 Et fieri faciles in tua vota deos:
Colla boves niveos certae praebere securi, (113)
Quos aluit campis herba Falisca suis.
Cumque deos omnes, tum quos inpensius aequos
Esse tibi cupias, cum Iove Caesar erunt.
35 Curia te excipiet, patresque e more vocati
Intendent aures ad tua verba suas.
Hos ubi facundo tua vox hilaraverit ore,
thue solet, tulerit prospera verba dies,
Egeris et meritas superis cum Caesare grates, -—
40 Qui causam , facias cur ita saepe, dabit -
Inde domum repetes toto comitante senatu,
Officium populi vix capiente domo.
Me miserum, turba quod non ego cernar in illa,
Nec poterunt istis lumina nostra frui!
45 Quamlibet absentem , qua possum ‚ mente videbo:
Aspiciet vultus consulis illa sui.
Di saciant, aliquo subeat tibi tempore nostrum
Nomen, et ‘heu !' dicas ‘quid miser ille facit?'
Haec tua pertulerit siquis mihi verba, fatebor
50 Protinus exilium mollius esse meum.

V.

Ite , leves elegi, doctas ad consulis aures,
Verbaque honorato ferte legenda vim.

Longa via est, nec vos pedibus proceditis aequis (114)
Tectaque brumali sub nive terra latet.

5 Cum gelidam Thracen et opertum nubibus Haemum

Et maris lonii transieritis aquas,

Luce minus decima dominam venietis in Urbem,
Ut festinatum non [aciatis iter.

Protinus inde domus vobis Pompeia petatur:


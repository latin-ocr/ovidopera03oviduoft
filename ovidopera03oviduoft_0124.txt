70 TRISTIUM

55 Frigida me cohibent Euxini litora Ponti:
Dictus ab antiquis Axenus ille suit.
Nam neque iactantur moderatis aequora ventis,
Nec placidos portus hospita navis adit.
Sunt circa gentes , quae praedam sanguine quaerunt3
60 Nec minus infida terra timetur aqua.
llli , quos audis hominum gaudere cruore,
Paene sub eiusdem sideris axe iacent.
Nec procul a nobis locus est, ubi Taurica dira
Caede pharetratae spargitur ara deae.
65 Haec prius ‚ ut memorant, non invidiosa nefandis
Nec cupienda bonis regna Thoantis erant.
Hic pro supposita virgo Pelopeia cerva
Sacra deae coluit qualiacumque suae.
Quo postquam , dubium , pius an sceleratus, Orestes
70 Exactus furiis venerat ipse suis,
Et comes exemplum veri Phoceus amoris,
Qui duo corporibus , mentibus unus erant,
Protinus evincti tristem ducuntur ad aram,
Quae stabat geminas ante cruenta fores.
75 Nec tamen hunc sua mors, nec mors sua terruit
illum:
Alter ob alterius funera maestus erat.
Et iam constiterat stricto mucrone sacerdos,
Cinxerat et Graias barbara vitta comas,
Cum vice sermonis fratrem cognovit, et illi
80 Pro nece complexus Iphigenia dedit.
Laeta deae signum ‚ crudelia sacra perosae,
Transtulit ex illis in meliora locis.
Haec igitur regio , magni paene ultima mundi,
Quam sugere homines dique , propinqua mihi est,
85 Atque meam terram prope sunt funebria sacra,
Si modo Nasoni barbara terra sua est.
Ο utinam venti, quibus est ablatus Orestes,
Placato referant et mea vela deo!

0


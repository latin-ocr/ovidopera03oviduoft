IV. VI 34—v11 54. · 195

Ipsa tamen virtus ordine maior'erit.
Non negat hoc Hister, cuius tua dextera quondam
20 Puniceam Getico sanguine fecit aquam.
Non negat Aegisos, quae te subeunte recepta
Sensit in ingenio nil opis esse loci.
Nam, dubium, positu melius defensa manuue,
Urbs erat in summo nubibus aequa iugo.
25 Sithonio regi ferus interceperat illan]
Hostis et ereptas victor habebat opes;
Donec fluminea devecta Vitellius unda
Intulit, exposito milite , signa Getis.
At tibi , progenies alti fortissima Donni,
30 Venit in adversos impetus ire viros.
Nec mora, conspicuus longe fulgentibus armis,
Fortia ne possint facta latere , caves,
lugentique gradu contra ferrumque locumque
Saxaque brumali grandine plura subis.
35 Nec te inissa super iaculorum turba moratur,
Nec quae vipereo tela cruore madent.
Spicula cum pictis haerent in casside pinnis,
Parsque sere scuti vulnere nulla vacat.
Nec corpus cunctos feliciter effugit ictus: (120)
40 Sed minor est acri laudis amore dolor.
Talis apud Troiam Danais pro navibus Aiax
Dicitur Hectoreas sustinuisse faces.
Ut propius ventum est, admotaque dextera dextrae,
Resque sero potuit comminus ense geri,
45 Dicere difficile est, quid Mars tuus egerit illie,
Quotque neci dederis, quosque, quibusque modis.
Ense tuo factos calcabas victor acervos,
Inpositoque Getes sub pede multus erat.
Pugnat ad exemplum primi minor ordine pili,
50 Multaque sert miles vulnera, multa facit.
Sed tantum virtus alios tua praeterit omnes,
Ante citos quantum Pegasus ibat equos.
Vincitur Aegisos. testataque tempus in omne
Sunt tua, Vestalis, carmine facta meo.

13*


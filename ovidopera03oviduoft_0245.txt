IV. 1 1—11 29. 187

Vindicat ut Calamis laudem, quos fecit ‚ equorum:
Ut similis verae vacca Myronis opus:
35 Sic ego sum rerum non ultima, Sexte ‚ tuarum,
Tutelaeque feror munus opusque tuae.

II.

Quod legis, o vates magnorum maxime regum,
Venit ab intonsis usque ‚ Severe, Getis:
Cuius adhuc nomen nostros tacuisse libellos,
Si modo permittis dicere vera, pudet.

5 Orba tamen numeris cessavit epistula numquam

Ire per alternas officiosa vices.

Carmina sola tibi memorem testantia curam (107)
Non data sunt. quid enim, quae sacis ipse,
darem?

Quis mel Aristan, quis Baccho vina Falerno,
10 Triptolemo fruges, poma det Alcinoo?
Fertile pectus habes, interque Helicona colentes
Uberius nulli provenit ista seges.
Mittere ad hunc carmen ‚ frondes erat addere silvis.
Haec mihi cunctandi causa ‚ Severe, suit.
15 Nec tamen ingenium nobis respondet, ut ante,
Sed siccum sterili vomere litus aro.

Scilicet ut limus venas excaecat in undis,
Lapsaque subpresso fonte resistit aqua,
Pectora sic mea sunt limo vitiata malorum⁷

20 Et carmen vena pauperiore fluit.
Siquis in hac ipsum terra posuisset Homerum,
Esset, crede mihi , factus et ille Getes.
Da veniam lasso , studiis quoque frena remisi,
Ducitur et digitis littera rara meis.
25 Impetus ille sacer, qui vatum pectora nutrit,
Qui prius in nobis esse solebat, abest.
Vix venit ad partes, vix sumptae Musa tabellae
Inponit pigras paene coacta manus.
Parvaque ‚ ne dicam scribendi nulla voluptas (108)


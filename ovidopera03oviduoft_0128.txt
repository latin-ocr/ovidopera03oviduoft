74 TRISTIUM

Haec ego cuncta prius , quam te , carissime , credam
‘20 Mutatum curam deposuisse mei.
Innumeri montes inter me teque viaeque
Fluminaque et campi nec freta pauca iacent.
Mille potest causis , a te quae littera saepe
Missa sit, in nostras rara venire manus3
25 Mille tamen causas scribendo vince frequenter,
Excusem ne te semper, amice , mihi!

VIII.

Iam mea cycneas imitantur tempora plumas,
Inficit et nigras alba senecta comas.
Iam subeunt anni fragiles et inertior aetas,
Iamque parum firmo me mihi ferre grave est.
5 Nunc erat, ut posito deberem fine laborum
Vivere, me nullo sollicitante metu,
Quaeque meae semper placuerunt otia menti
Carpere et in studiis molliter esse meis,
Et parvam celebrare domum veteresque Penates
10 Et quae nunc domino rura paterna carent,
Inque sinu dominae carisque sodalibus inque
Securus patria consenuisse mea.
Haec mea sic quondam peragi speraverat aetas,
Hos ego sic annos ponere diguus eram.
15 Non ita dis visum, qui me terraque marique
Actum Sarmaticis exposuere locis.
In cava ducuntur quassae navalia puppes,
Ne temere in mediis destituantur aquis.
Ne cadat et multas palmas inhonestet adeptus,
ΩΟ Languidus in pratis gramina carpit ‘equuS.
Miles uhi emeritis non est satis utilis annis,
Ponit ad antiquos, quae tulit, arma Lares.
Sic igitur , tarda vires minuente senecta,
Me quoque donari iam rude tempus erat.
‘25 Tempus erat nec me peregrinum ducere caelum,
Nec siccam Getico fonte levare sitim,


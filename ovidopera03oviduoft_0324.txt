266 FASTORUM

Vallis Aricinae silva praecinctus opaca
Est lacus, antiqua religione sacer.
265 Hic latet Hippolytus furiis direptus equorum,
Unde nemus nullis illud aditur equis.
Licia dependent, longas velantia saepes,
Et posita est meritae multa tabella deae.
Saepe potens voti, frontem redimita coroniS‚
270 Femina lucentes portat ab Urbe faces.
Regna tenent fortes manibus pedibusque fugam,
Et perit exemplo postmodo quisque suo,
Dessuit incerto lapidosus murmure rivus:
Saepe, sed exiguis haustibus inde bibi.

275 Egeria est, quae praebet aquas, dea grata Camenis.
Illa Numae coniunx consiliumque fuit.
Principio nimium promptos ad bella Quiritis

Molliri placuit iure deumque metu.
Inde datae leges, ne firmior omnia posset3
280 Coeptaque sunt pure tradita sacra coli.
Exuitur feritas ‚ armisque potentius aequum est,
Et cum cive pudet conseruisse manus,
Atque aliquis , modo trux , visa iam vertitur ara,
Vinaque dat tepidis salsaque sarra focis.
285 Ecce deum genitor rutilas per nubila flammas
Spargit‚ et effusis aethera siccat aquis.
Non alias missi cecidere frequentius ignes.
Rex pavet et volgi pectora terror habet.
Cui dea ene nimium terrere! piabile fulmen
290 Est ‚² ait eet saevi flectitur ira Iovis.
Sed poterunt ritum Picus Faunusque piandi
Tradere , Romani numen utrumque soli.
Nec sine vi tradent: adhibeto vincula captis3'
Atque ita, qua possint, erudit, arte capi.
295 Lucus Aventino suberat niger ilicis umbra,
Quo posses viso dicere tnumen inest!'
In medio gramen ‚ muscoque adoperta virenti
Manabat saxo vena perennis aquae.
Inde fere soli Faunus Picusque bibebant.


11. 422— 493. 247

Te memorant fratremque tuum — nam iuncta micatis
460 Signa — duos tergo sustinuisse deos.
Terribilem quondam fugiens Typhona Dione,
Tunc cum pro caelo luppiter arma tulit,
Venit ad Euphraten comitata Cupidine parvo,
Inque Palaestinae margine sedit aquae.
465 Populus et cannae riparum summa tenebant,
Spemque dabant salices ‚ hos quoque posse tegi.
Dum latet, insonuit vento nemus. illa timore
Pallet , et hostiles credit adesse manus.
thue sinu tenuit natum, ‘succurrite7 nymphae,
470 Et dis auxilium ferte duobusl' ait.
Nec mora ‚ prosiluit. pisces subiere gemelli:
Pro quo nunc cerni sidera munus habent.
Inde nefas ducunt genus hoc imponere mensis,
Nec violant timidi piscibus ora Syri.

16. G EN 17. Η QVIR-N>

475 Proxima lux vacua est. at tertia dicta Quirino.
Qui tenet hoc nomen, Romulus ante suit:
Sive quod hasta curis priscis est dicta Sabinis,
Bellicus a telo venit in astra deus:
Sive suo regi nomen posuere Quirites:
480 Seu quia Romanis iunxerat ille Cures.
Nam pater armipotens postquam nova moenia vidit,
Multaque Romulea bella peracta manu,
‘Iuppiter‚' inquit ‘habet Romana potentia vires:
Sanguinis officio non eget illa mei.
485 Redde patri natum. quamvis intercidit alter,
Pro se proque Remo qui mihi restat, erit.
“Unus erit, quem tu tolles in caerula caeli„
Tu mihi dixisti: sint rata dicta lovis.’
luppiter annuerat. nutu tremefactus uterque
490 Est polus, et caeli pondera movit Atlas,
Est locus , antiqui Capreae dixere paludem:
Forte tuis illic, Romule, iura dabas.
Sol fugit, et removent subeuntia nubila caelum,


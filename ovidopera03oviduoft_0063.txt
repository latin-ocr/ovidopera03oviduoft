1. ω 5—77. 9

singultu medios impediente sonos.
Illa etiam ante lares passis adstrata capillis
Contigit extinctos ore tremente focos,
45 Multaque in adversos effudit verba penates
Pro deplorato non valitura viro.
Iamque morae spatium nox praecipitata negabat,
Versaque ab axe suo Parrhasis arctos erat.
Quid facerem i> blando patriae retinebar amore:
50 Ultima sed iussae nox erat illa fugae.
A! quotiens aliquo dixi properante ‘Quid urgues?
Vel quo festinas ire ‚ vel unde, videl'
A! quotiens certam me sum mentitus habere
Horam ‚ propositae quae foret apta viae.
55 Ter limen tetigi, ter sum revocatus ‚ et ipse
Indulgens animo pes mihi tardus erat.
Saepe vale dicto rursus sum multa loeutus,
Et quasi discedens oscula summa dedi.
Saepe eadem mandata dedi meque ipse fefelli,
60 Respiciens oculis pignora cara meis.
Denique ‘Quid propero i> Scythia est, quo mittimur’
inquam
‘Roma relinquenda est . utraque iusta mora est.
Uxor in aeternum vivo mihi viva negatur ,
Et domus et fidae dulcia membra domus,
65 Quosque ego dilexi fraterno more sodales,
Ο mihi Thesea pectora iuncta fide!
Dum licet, amplectar. numquam fortasse licebit
Amplius in lucro est quae datur hora mihi .'
Nec mora, sermonis verba inperfecta relinquo ‚
70 Complectens animo proxima quaeque meo.
Dum loquor et flemus ‚ caelo nitidissimus alto,

7

Stella gravis nobis ‚ Lucifer ortus erat.
Dividor haud aliter, quam si mea membra relinquam,
Et pars abrumpi corpore visa suo est.

75 Sic doluit Mettus tunc , cum in contraria versos
Ultores habuit proditionis equos.
Tum vero exoritur clamor gemitusque meorum,


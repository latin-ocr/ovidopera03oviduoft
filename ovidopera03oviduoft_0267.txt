IV. xm 36—XI111 53. 209

Ergo ego cessabo numquam per carmina laedi,
Plectar et incauto semper ab ingenio?
Ergo ego, ne scribam , digitos incidere cunctor,
20 Telaque adhuc demens, quae nocuere, sequor?
Ad veteres scopulos iterum devertor et illas,
In quibus offendit naufraga puppis , aquas?
Sed nihil admisi: nulla est mea culpa ‚ Tomitae,
Quos ego , cum loca sim vestra perosus, amo.
25 Quilibet excutiat nostri monimenta laboris:
Littera de vobis est mea questa nihil.
Frigus et incursus omni de parte timendos
Et quod pulsetur murus ab hoste, queror.
Jn loca, non homines, verissima crimina dixi.
30 Culpatis vestrum vos quoque saepe solum.
⁴ Esset perpetuo sua quam vitabilis Ascre, (141)
Ausa est agricolae Musa (locere senis,
Et fuerat genitus terra , qui scripsit, in illa:
Intumuit vati nec tamen Ascra suc.
35 Quis patriam sollerte magis dilexit Ulixe?
Hoc tamen asperitas indice nota loci est.
Non loca, sed mores scriptis vexavit amaris
Scepsius Ausonios, actaque Roma rea est:
Falsa tamen passa est aequa convicia mente,
40 Obsuit auctori nec fera lingua suo.
At malus interpres populi mihi concitat iram,
Inque novum crimen carmina nostra vocat.
Tam felix utinam, quam pectore candidus essem!
Extat adhuc nemo saucius ore meo.
45 Adde , quod Illyrica si iam pice nigrior essem,
Non mordenda mihi turba fidelis erat.
Molliter a vobis mea sors excepta, Tomitae,
Tam mites Graios indicat esse viros.
Gens mea Paeligni regioque domestica Sulmo
50 Non potuit nostris lenior esse malis.
Quem vix incolumi cuiquam salvoque daretis,
Is datus a vobis est mihi nuper honor.
Solus adhuc ego cum vestris inmunis in oris, (142)
(ΝΠ). ΠΙ, 14


VI. 252-325. 341

Quid mirum , virgo si virgine laeta ministra
290 Admittit castas ad sua sacra manus?
Nec tu aliud Vestam, quam vivam intellege ssammam3
Nataque de flamma corpora nulla vides. ¹
Iure igitur virgo est ⁷ quae semina nulla remittit
Nec capit, et comites virginitatis hahet.
295 Esse diu stultus Vestae simulacra putavi,
Mox didici curvo nulla subesse tholo .
Ignis inextinctus templo celatur in illo.
Effigiem nullam Vesta nec ignis habet.
Stat vi terra sua: vi stando Vesta vocatur3
300 Causaque par Grai nominis esse potest.
At focus a flammis et quod fovet omnia, dictus3
Qui tamen in primis aedibus ante fuit.
Hinc quoque vestibulum dici reor: inde precando (204)
Praefamur Vestam ‚ quae loca prima tenet.
305 Ante socos olim scamnis considere longis
Mos erat, et mensae credere adesse deos.
Nunc quoque ‚ cum fiunt antiquae sacra Vacunae,
Ante Vacunales stantque sedentque socos.
Venit in hos annos aliquid de more vetusto:
310 Fert missos Vestae pura patella cibos.
Ecce coronatis panis dependet asellis,
Et velant scabras florida serta molas.
Sola prius furnis torrebant farra coloni,
Et Fornacali sunt sua sacra deae:
315 Suppositum cineri panem focus ipse parabat
Strataque era tepido tegula quassa solo.
Inde focum servat pistor dominamque focorum
Et quae pumiceas versat asella molas.
Praeteream ‚ referamne tuum, rubicunde Priape,
320 Dedecus ⁵? est multi fabula parva ioci.
Turrigera frontem Cybele redimita corona
Convocat aeternos ad sua festa deos.
Convocat et satyros et 7 rustica numina ‚ nymphas3
Silenus, quamvis nemo vocarat, adest.
325 Nec licet et longum est epulas narrare deorum. (205)


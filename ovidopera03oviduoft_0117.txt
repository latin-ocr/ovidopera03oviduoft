IV. 1 34—106. 63

Aspera militiae iuvenis certamina fugi,
Nec nisi lusura movimus arma manu3
Nunc senior gladioque latus scutoque sinistram,
Canitiem galeae subicioque meam.

75 Nam dedit e specula custos ubi signa tumultus,
Induimus trepida protinus arma manu.
Hostis, habens arcus imbutaque tela venenis,
Saevus anhelanti moenia lustrat equo;
thue rapax pecudem, quae se non texit ovili,

80 Per sata, per silvas fertque trahitque lupus:
Sic, siquem nondum portarum saepe receptum
Barbarus in campis repperit hostis , habet:
Aut sequitur captus coniectaque vincula collo
Accipit, aut telo virus habente perit.

85 Hic ego sollicitae lateo novus incola sedis:
Heu nimium fati tempora lenta mei!
Et tamen ad numeros antiquaque sacra reverti
Sustinet in tantis hospita Musa malis!
Sed neque, cui recitem, quisquam est, mea carmina,

nec qui

90 Auribus accipiat verba Latina suis.
Ipse mihi -- quid enim faciam ? -— scriboque legoque,
Tutaque iudicio littera nostra suo est.
Saepe tamen dixi ‘Cui nunc haec cura laborat?
An mea Sauromatae scripta Getaeque legentP'

95 Saepe etiam lacrimae me sunt scribente profusae,
Umidaque est fletu littera facta meo .
Corque vetusta meum, tamquam nova, vulnera novit,
Inque sinum maestae labitur imber aquae,
Cum vice mutata qui sim fuerimque, recordor,

100 Et, tulerit quo me casus et unde, subit.
Saepe manus demens, studiis ‚irata sibique,
Misit in arsuros carmina nostra rogos.
Atque ita , de multis quoniam non inulta supersunt,
Cum venia facito , quisquis es, ista legas!

105 Tu quoque non melius, quam sunt mea tempora, carmen,
Interdicta mihi, consule , Roma, boni!


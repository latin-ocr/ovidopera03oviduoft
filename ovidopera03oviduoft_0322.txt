264 FASTORUM

Iugeraque inculti pauca tenere soli.
Cum pare quaeque suo coeunt volucresque feraeque,
Atque aliquam , de qua procreet, anguis habet.
195 Extremis dantur conubia gentibus: at quae
Romano vellet nubere , nulla fuit.
Indolui, patriamque dedi tibi, Romule , mentem.
“Tolle preces ‚³³ dixi “quod petis arma dabunt .''
Festa parat Conso. —- Consus tibi cetera dicet,
200 1110 facta die dum sua sacra canes.
Intumuere Cures et quos dolor attigit idem.
Tum primum generis intulit arma socer.
lamque fere raptae matrum quoque nomen
habebant,
Tractaque erant longa bella propinqua mora.
205 Conveniunt nuptae dictam Iunonis in aedem,
Quas inter mea sic est nurus orsa loqui:
“0 pariter raptae, -— quoniam hoo commune
tenemus —
Non ultra lente possumus esse piae.
Stant acies: sed utra di sint pro parte rogandi,
210 Eligite: hinc coniunx ‚ hino pater arma tenet..
Quaerendum est, viduae fieri malimus , an orbae.
Consilium vobis forte piumque dabo.”
Consilium dederat. parent, crinesque resolvunt,
Maestaque funerea corpora veste tegunt.
2151am steterant acies ferro mortique paratae,
lam lituus pugnae signa daturus erat:
Cum raptae veniunt inter patresque virosque,
lnque sinu natos , pignora cara , tenent.
Ut medium campi scissis tetigere capillis, (53)
220 In terram posito procubuere genu:
Et quasi sentirent, blando clamore nepotes
Tendebant ad avos bracchia parva suos,
Qui poterat, clamabat avum , tunc denique visum,
Et qui vix poterat, posse coactus erat.
225 Tela viris animique cadunt ‚ gladiisque remotis
Dant soceri generis accipiuntque manus3


11. m1 21—v 57. 153

Ingenioque meo ‚ vena quod paupere manat,
Plaudis , et e rivo flumina inagna facis.
Grata quidem sunt haec animo suffragia nostro,
Vix sihi cum miseros posse placere putas.
25 Dum tamen in rebus temptamus carmina parvis,
Materiae gracili sufficit ingenium:
Nuper, ut huc magni pervenit fama triumphi,
Ausus sum tantae sumere molis opus.
Obruit audentem rerum gravitasque nitorque,
30 Nec potui coepti pondera ferre mei.
Illic quam laudes, erit officiosa voluntas:
Cetera materia debilitata iacent.
Qui si sorte liber vestras pervenit ad aures,
Tutelam , mando , sentiat ille tuam.
35 Hoc tibi facturo ‚ vel si non ipse rogarem,
Accedat cumulus gratia nostra levis.
Non ego laudandus, sed sunt tua pectora, lacte (54)
Et non calcata candidiora nive:
Mirarisque alios , cum sis mirabilis ipse,
40 Nec lateant artes eloquiumque tuum.
Te iuvenum princeps , cui dat Germania nomen,
Participem studii Caesar hahere solet.
Tu comes antiquus, tu primis iunctus ab annis
Ingenio mores aequiperante places.
45 Te dicente prius fit protinus impetus illi:
Teque habet, elicias qui sua verba tuis.
Cum tu desisti mortaliaque ora quierunt,
Tectaque non longa conticuere mora,
Surgit Iuleo iuvenis cognomine dignm,
50 Qualis ab eois lucifer ortus aquis.
Dumque silens adstat, status est vultusque diserti,
Spemque decens doctae vocis amictus habet.
Mox , ubi pulsa mora est atque os caeleste solutum,
Hoc superos iures more solere loqui,
55 Atque ‘haec est' dicas ‘facundia principe digna':
Eloquio tantum nobilitatis inest.
Huic tu cum placeas et vertice sidera tangas,


298 FASTORUM

490 Omnia, iam vigiles conticuere canes:
Alta iacet vasti super ora Typhoeos Aetne,
Cuius anhelatis ignibus ardet humus;
lllic accendit geminas pro lampade pinus.
Hinc Cereris sacris nunc quoque taeda datur.
495 Est specus exesi structura pumicis asper,
Non homini regio, non adeunda ferae:
Quo simul ac venit ‚ frenatos curribus angues
Iungit , et aequoreas sicca pererrat aquas.
Effugit et Syrtes et te, Zanclaea Charybdis,
500 Et vos, Nisaei, naufraga monstra, canes,
Hadriacumque patens late, bimaremque Corinthon:
Sic venit ad portus, Attica terra ‚ tuos.
Hic primum sedit gelido maestissima saxo:
Illud Cecropidae nunc quoque triste vocant.
505 Sub Iove duravit multis inmota diebus,
Et lunae patiens et pluvialis aquae.
Fors sua cuique loco est. quo nunc Cerialis
Eleusin
Dicitur, hoc Celei rura fuere senis.
Ille domum glandes excussaque mora rubetis
510 Portat, et arsuris arida ligna focis.
Filia parva duas redigebat rupe capellas,
Et tener in cunis filius aeger erat.
‘Mater 1’ ait virgo — mota est dea nomine matris —
‘Quid facis in solis incomitata locis?'
515 Restitit et senior , quamvis onus urget, et orat,
Tecta suae subeat quantulacumque casae.
Illa negat. simularat anum, mitraque capillos
Presserat. instanti talia dicta refert:
eSospes eas , semperque parens! mihi filia rapta est.
520 Heu! melior quanto sors tua sorte mea est.'
Dixit, et ut lacrimae — neque enim lacrimare
deorum est -
Decidit in tepidos lucida gutta sinus.
Flent pariter molles animis virgoque senexque3
E quibus haec iusti verba suere senis:


1 62 Ex PONTO

Eiusdem sacri cultor uterque sumus.
65 Ad vatem vates orantia brachia tendo,
Terra sit exiliis ut tua fida meis,
Non ego caede nocens in Ponti litora veni,
Mixtave sunt nostra dira venena manu:
Nec mea subiecta convicta est gemma tabella
70 Mendacem linis imposuisse notam.
Nec quicquam, quod lege vetor committere, feci:
Est tamen his gravior noxa fatenda mihi.
Neve roges, quae sit. stultam quam scrIpsimus Artem,
Innocuas nobis haec vetat esse manus.
75 Ecquid praeterea peccarim, quaerere noli, (68)
Ut lateat sola culpa sub Arte mea.
‚Quidquid id est, habuit moderatam vindicis iram,
Qui nisi natalem nil mihi dempsit humum.
Hac quoniam careo , tua nunc vicinia praestet,
80 Iuviso possim tutus ut esse loco.

X.

Ecquid ab impressae cognoscis imagine cerae
Haec tibi Nasonem scribere verba, Macer?
Auctorisque sui si non est anulus indeX,
Cognitane est nostra littera facta manu?
5 An tibi notitiam mora temporis eripit horum,
Nec repetunt oculi signa vetusta tui‘?
Sis licet oblitus pariter gemmaeque manusque,
Exciderit tantum ne tibi cura mei.
Quam tu vel longi debes convictibus aevi,
10 Vel mea quod coniunx non aliena tihi,
Vel studiis, quibus es, quam nos, sapientius usus,
thue decet, nulla factus es Arte nocens,
Tu canis aeterno quidquid restabat Homero,
Ne careant summa Troica bella manu.
15 Naso parum prudens, artem dum tradit amandi,
Doctrinae pretium triste magister habet.
Sunt· tamen inter se communia sacra poetis, (6⁹)


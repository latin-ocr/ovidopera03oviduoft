I. VI 3—vn 35. 15

VII.

Siquis habes nostris similes in imagine vultus,
Deme meis hederas ‚ Bacchica serta , comis.
Ista decent laetos felicia signa poetas:
Temporibus non est apta corona meis.

5 Hoc tibi dissimula , senti tamen, optime , dici,
ln digito qui me fersque refersque tuo,
Effigiemque meam fulvo complexus in auro
Cara relegati, quae potes , ora vides.

Quae quotiens spectas , subeat tibi dicere forsan

10 ‘Quam procul a nobis Naso sodalis abest i'

, Grata tua est pietas. sed carmina maior imago
Sunt mea ‚ quae mando qualiacumque legas,
Carmina mutatas hominum dicentia formas,
Infelix domini quod fuga rupit opus.

15 Haec ego discedens , sicut bene multa meorum,
Ipse mea posui maestus in igne manu.
thue cremasse suum fertur sub stipite natum
Thestias et melior matre fuisse soror,

Sic ego non meritos mecum peritura libellos

20 Imposui rapidis viscera nostra rogis:

Vel quod eram Musas ‚ ut crimina nostra, perosu5‚
Vel quod adhuc crescens et rude carmen erat.
Quae quoniam non sunt penitus sublata, sed extant, —
Pluribus exemplis scripta fuisse reor —

25 Nunc precor , ut vivant et non ignava legentem
Otia delectent admoneantque mei.

Nec tamen illa legi poterunt patienter ab ullo,
Nesciet his summam siquis abesse manum.
Ablatum mediis opus est incudibus illud,

30 Defuit et scriptis ultima lima meis.
Et veniam pro laude peto , laudatus abunde,
Non fastiditus si tibi ‚ lector ‚ ero,
Hos quoque sex versus, in primi fronte libelli
Si praeponendos esse putabis ‚ habe:

35 ‘Orba parente suo quicumque volumina tangis,


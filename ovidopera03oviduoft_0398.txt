340 FASTORUM

Laetaque purpurea luce refulsit humus.
Non equidem vidi — valeant mendacia vatum —- (202)
Te , dea3 nec fueras aspicienda viro.
255 Sed quae nescieram , quorumque errore tenebar,
Cognita sunt nullo praecipiente mihi.
Dena quater memorant habuisse Parilia Romam,
Cum flammae custos aede recepta dea est.
Regis opus placidi, quo non metuentius ullum
260 Numinis ingenium terra Sabina tulit.
Quae nune aere vides ‚ stipula tum tecta videres,
Et paries lento vimine textus erat.
Hic locus exiguus, qui sustinet Atria Vestae,
Tunc erat intonsi regia magna Numae.
265 Forma tamen templi quae nuno manet, ante fuisse
Dicitur3 et formae causa probanda subest.
Vesta eadem, quae terra . subest vigil ignis utrique:
Significant sedem terra focusque suam.
Terra pilae similis, nullo fulcimine nixa,
270 Aere subiecto tam grave pendet onus.
[ipsa volubilitas libratum sustinet orbem,
Quique premat partes, angulus omnis abest,
Cumque sit in media rerum regione locata,
Et tangat nullum plusve minusve latus,
275 Ni convexa foret, parti vicinior esset,
Nec medium terram mundus haberet onus .]
Arte Syracosia suspensus in aere clauso
Stat globus , immensi parva figura poli,
Et quantum a summis , tantum secessit ab imis
280 Terra3 quod ut fiat, forma rotunda facit:
Par facies templi3 nullus procurrit in illo (203)
Angulus, a pluvio vindicat imbre tholus.
Cur sit virgineis ‚ quaeris , dea culta ministris?
Inveniam causas hac quoque parte suas.
‘285 Ex Ope Iunonem memorant Cereremque creatas
Semine Saturni3 tertia Vesta suit.
Utraque nupserunt, ambae peperisse feruntur3
De tribus impatiens restitit una viri.

 


111. 1 ’ΖΟ-ΠΙ 24. 41

Roma domusque subit desideriumque locorum,
Quicquid et amissa restat in urbe mei.
Ei mihi ‚ quod totiens nostri pulsata sepulcri
lanua, sed nullo tempore aperta fuit!

25 Cur ego tot gladios fugi totiensque minata
Obruit infelix nulla procella caput?
Di, quos experior nimium constanter iniquos ,
Participes irae quos deus unus habet,

Exstimulate ‚ precor, cessantia sata meique
30 Interitus clausas esse vetate fores!

III.

Haec mea, si casu miraris, epistula quare
Alterius digitis scripta sit: aeger eram.
Aeger in extremis ignoti partibus orbis,
incertusque meae paene salutis eram.
5 Quem mihi nunc animum dira regione iacenti
Inter Sauromatas esse Getasque putes?
Nec caelum patior, nec aquis adsuevimus istis,
Terraque nescio quo non placet ipsa modo.
Non domus apta satis, non hic cibus utilis aegr0‚
10 Nullus ‚ Apollinea qui levet arte malum,
Non qui soletur , non qui labentia tarde
Tempora narrando fallat, amicus adest.
Lassus in extremis iaceo populisque locisque,
Et subit adfecto nunc mihi, quicquid abest.
15 Omnia cum subeant, vincis tamen omnia, coniunx
Et plus in nostro pectore parte tenes.
Te loquor absentem, te vox mea nominat unam3
Nulla venit sine te nox mihi, nulla dies.
Quin etiam sic me dicunt aliena locutum,
20 Ut soret amenti nomen in ore tuum.
Si iam deficiam, subpressaque lingua palato
Vix instillato restituenda mero,
Nuntiet huc aliquis· dominam venisse , resurgam,
Spesque tui nobis causa vigoris erit.


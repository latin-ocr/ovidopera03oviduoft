V. 723 —VL 49. 333

Ecce deas vidi: non quas praeceptor arandi
Viderat, Ascraeas cum sequeretur oves3
15 Nec quas Priamides in aquosae vallibus Idae
Contulit: ex illis sed tamen una suit.
Ex illis suit una: sui germana mariti3
Haec erat , agnovi, quae stat in arce Iovis.
Horrueram tacitoque animum pallore fatebar.
20 Tum dea, quos fecit, sustulit ipsa metus.
Namque ait eo vates, Romani conditor anni,
Ause per exiguos mag'na referre modos,
Ius tibi fecisti numen caeleste videndi,
Cum placuit numeris condere festa tuis.
25 Ne tamen ignores volgique errore traharis,
Iunius a nostro nomine nomen habet.
Est aliquid nupsisse Iovi, Iovis esse sororem.
Fratre magis , dubito , glorier, anne viro.
Si genus aspicitur, Saturnum prima parentem
30 Feci, Saturni sors ego prima fui.
A patre dicta meo quondam Saturnia Roma est,
Haec illi a caelo proxima terra fuit.
Si torus in pretio est, dicor matrona Tonantis, ,
Iunctaque Tarpeio sunt mea templa Iovi.
35 An potuit Maio paelex dare nomina mensi,
Hic honor in nobis invidiosus erit?
Cur igitur regina vocor princepsque dearum,
Aurea cur dextrae sceptra dedere lneae‘?
An facient mensem luces, Lucinaque ab illis
40 Dicar, et a nullo nomina mense traham?
Tum me paeniteat posuisse fideliter iras
In genus Electrae Dardaniamque domum,
Causa duplex irae: rapto Ganymede dolebam,
Forma quoque Idaeo iudice victa mea est.
45 Paeniteat, quod non foveo Carthaginis arces,
Cum mea sint illo currus et arma loco.
Paeniteat Sparten Argosque measque Mycenas
Et veterem Latio supposuisse Samon:
Adde senem Tatium , Iunonicolasque Faliscos,


244 FASTORUM

Cetera temptantem cubito Tirynthius heros
350 Reppulit: e summo decidit ille toro.
Fit sonus ‚ inclamat comites et lumina poscit
Maeonis: inlatis ignibus acta patent.
Ille gemit lecto graviter deiectus ab alto,
Membraque de dura vix sua tollit humo.
355 Ridet et Alcides et qui videre iacentem,
Ridet amatorem Lyda puella suum.
Veste deus lusus fallentes lumina vestes
Non amat, et nudos ad sua sacra vocat.
Adde peregrinis causas , mea Musa , Latinas, (5ο)
360 Inque suo noster pulvere currat equus.
Cornipedi Fauno caesa de more capella
Venit ad exiguas »turba vocata dapes.
Dumque sacerdotes veribus transuta salignis
Exta parant, medias sole tenente vias,
365 Romulus et frater pastoralisque iuventus
Solibus et campo corpora nuda dabant.
[Caestibus et iaculis et misso pondere saxi
Brachia per lusus experienda dabantz]
Pastor ab excelso eper devia rura iuvencos
370 Romule, praedones , et Reme l' dixit <aguntff
Longum erat armari: diversis exit uterque
Partibus ‚ occursu praeda recepta Remi.
Ut rediit, veribus stridentia detrahit exta,
Atque ait ‘baec certe non nisi victor edet.'
375 Dicta facit, Fabiique simul. venit inritus illuc
Romulus , et mensas ossaque nuda videt.
Risit, et indoluit Fabios potuisse Remumque
Vincere , Quintilios non potuisse suos.
Fama manet sacti . posito velamine currunt,
380 Et memorem samam quod bene cessit, habet.
Forsitan et quaeras, cur sit locus ille Lupercal,
Quaeve diem tali nomine causa notet.
Silvia Vestalis caelestia semina partu
Ediderat‚ patruo regna tenente suo.
385 Is iubet auferri parvos et in amne necari.


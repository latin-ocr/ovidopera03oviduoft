V. ΠΙ 36—1v 47. 87

Quid Priamus doleat, mirabitur, Hectore rapto,
Quidve Philoctetes ictus ab angue gemat.
Di facerent utinam , talis status esset in illo,
Ut non tristitiae causa dolenda foret!
15 Fert tamen, ut debet, casus patienter amaros,
More nec indomiti frena recusat equi.
Nec sore perpetuam sperat sibi numinis iram,
Conscius, in culpa non scelus esse sua.
Saepe refert, sit quanta dei clementia, cuius
20 Se quoque in exemplis adnumerare solet:
Nam, quod opes teneat patrias, quod nomina civis,
Denique quod vivat, munus habere dei.
Te tamen , o, siquid credis mihi, carior illi
Omnibus, in toto pectore semper habet:
25 Teque Menoetiaden , te , qui comitatus Orestem,
Te vocat Aegiden Euryalumque suum.
Nec patriam magis ille suam desiderat et quae
Plurima cum patria sentit abesse sibi,
Quam vultus oculosque tuos , o dulcior illo
30 Melle, quod in ceris Attica ponit apis.
Saepe etiam maerens tempus reminiscitur illud,
Quod non praeventum morte fuisse dolet,
Cumque alii sugerent subitae contagia cladis,
Nec vellent ictae limen adire domus,
35 Te sihi cum paucis meminit mansisse fidelem,
Si paucos aliquis tresve duosve vocat.
Quamvis attonitus, sensit tamen omnia , nec te
Se minus adversis indoluisse suis.
Verba solet vultumque tuum gemitusque referre,
40 Et te flente suos emaduisse sinus:
Quam sibi praestiteris, qua consolatus amicum
Sis ope, solandus cum simul ipse fores.
Pro quibus affirmat sore se memoremque piumque,
Sive diem videat, sive tegatur humo ,
45 Per caput ipse suum solitus iurare tuumque,
Quod scio non illi vilius esse suo.
Plena tot ac tantis referetur gratia factis,


34 TRISTIL'M

Detexit variis qui sua furta modis.
Quid referam Ticidae, quid Memmi carmen, apud quos
Rebus adest nomen nominibusque pudor?
435 Cinna quoque his comes est, Cinnaque procacior Anser,
Et leve Cornifici parque Catonis opus.
[Et quorum libris modo dissimulata Perillae
Nomine , nunc legitur dicta , Metelle , tuo]
Is quoque , Phasiacas Argon qui duxit in undas,
440 Non potuit Veneris furta tacere suae .
Nec minus Hortensi, nec sunt minus improba Servi
Carmina. quis dubitet nomina tanta sequi?
Vertit Aristidem Sisenna, nec obfuit illi
Historiae turpis inseruisse iocos.
445 Non suit opprobrio celebrasse Lycorida Gallo,
Sed linguam nimio non tenuisse mer0.
Credere iuranti durum putat esse Tibullus,
Sic etiam de se quod neget illa viro.
Fallere custodem dominam docuisse fatetur,
450 Seque sua miserum nunc ait arte premi,
Saepe, velut gemmam dominae signumve probaret,
Per causam meminit se tetigisse manum3
thue refert, digitis saepe est nutuque locutus,
Et tacitam mensae duxit in orbe notamÍ¾
455 Et quibus e sucis abeat de corpore livor,
Impresso fieri qui solet ore, docet:
Denique ab incauto nimium petit ille marito,
Se quoque uti servet, peccet ut illa minus.
Scit, cui latretur , cum solus obambulet ipse,
460 Cur totiens clausas excreet ante fores,
Multaque dat furti talis praecepta docetque,
Qua nuptae possint fallere ab arte viros.
Non fuit hoc illi fraudi, legiturque Tibullus
Et placet, et iam te principe notus erat.
465 Invenies eadem blandi praecepta Properti:
Destrictus minima nec tamen ille nota est.
His ego successi, quoniam praestantia candor
Nomina vivorum dissimulare iubet.


124 Ex PONTo

,Et quod iners hiemi continuatur hiemps.
Hic me pugnantem cum frigore cumque sagittis
Cumque meo fato quarta fatigat hiemps.
Fine carent lacrimae , nisi eum stupor obstitit illis,
30 Et similis morti pectora torpor hahet.
Felicem Nioben ‚ quamvis tot funera vidit,
Quae posuit sensum ‚ saxea sacta ‚ mali!
Vos quoque felices, quarum clamantia fratrem
Cortice velavit populus ora novo.
35 Ille ego sum, lignum qui non admittar in ullum: (6)
Ille ego sum , frustra qui lapis esse velim.
[Ipsa Medusa oculis veniat licet obvia nostris,
Amittet vires ipsa Medusa suas.]
Vivimus, ut numquam sensu careamus amaro,
40 Et gravior longa fit mea poena mora.
Sic inconsumptum Tityi semperque renascens
Non perit, ut possit saepe perire , iecur.
At , puto , cum requies medicinaque publica curae
Somnus adest, solitis nox venit orba malis.
45 Somnia me terrent veros imitantia casus,
Et vigilant sensus in mea damna mei. .
Aut ego Sarmaticas videor vitare sagittas,
Aut dare captivas ad fera vincla manus.
Aut ubi decipior melioris imagine somni,
50 Aspicio patriae tecta relicta meae.
Et modo vobiscum ‚ quos sum veneratus, amici,
Et modo cum cara coniuge multa loquor.
Sic ubi percepta est brevis et non vera voluptas,
Peior ab admonitu fit status iste boni.
55 Sive dies igitur caput hoc miserabile cernit,
Sive pruinosi Noctis aguntur equi,
Sic mea perpetuis quuefiunt pectora curis,
Ignibus admotis ut nova cera solet.
Saepe precor mortem, mortem quoque deprecor
idem, (⁷)
60 Ne mea Sarmaticum contegat ossa solum.
Cum subit, Augusti quae sit clementia, credo

0


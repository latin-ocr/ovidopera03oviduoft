1v. 355—418. 295

Ante tamen, quam summa dies spectacula sistat,
Ensiger Orion aequore mersus erit.

10. DN LVD-IN·CIR

Proxima victricem cum Romam inspexerit Eos,
390 Et dederit Phoebo stella fugata locum,

Circus erit pompa celeber numeroque deorum,
Primaque ventosis palma petetur equis.

11. ΕΝ 12. FN LVDI-CERERI

Hinc Cereris ludi. non est opus indice causa;
Sponte deae munus promeritumque patet.
395 Messis erat primis virides mortalibus herbae,
Quas tellus nullo sollicitante dabat3
Et modo carpebant vivax de caespite gramen,
Nunc epulae tenera fronde cacumen erant.
Postmodo glans nata est. bene erat iam glande
reperta,
400 Duraque magnificas quercus habehat opes.
Prima Ceres homine ad meliora alimenta vocato
Mutavit glandes utiliore ‘cibo.
Illa iugo tauros collum praebere coegit:
Tunc primum soles eruta vidit humus.
405 Aes erat in pretio 7 chalybeia massa latebat:
Eheu , perpetuo debuit illa tegi!

Pace Ceres laeta est3 et vos orate , coloni,
Perpetuam pacem pacificumque ducem.
Farra deae micaeque licet salientis honorem

410 Detis, et in veteres turea grana socos;
Et, si tura aberunt, unctas accendite taedas.
Parva bonae Cereri, sint modo casta, placent.
A bove succincti cultros removete ministri.
Bos aret. ignavam sacrificate suem.

415 Apta iugo cervix non est ferienda securi:
Vivat, et in dura saepe laboret humo.
Exigit ipse locus ‚ raptus ut virginis edam.
Plura recognosces ‚ pauca docendus eris.


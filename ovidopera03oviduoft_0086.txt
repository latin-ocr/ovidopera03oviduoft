32 TRISTlUM

Plurima mulcendis auribus apta ferens:
Accius esset atrox, conviva Terentius esset,
360 Essent pugnaces, qui sera belia canunt.
Denique composui teneros non solus amores:
Composito poenas solus amore dedi.
Quid, nisi cum multo Venerem confundere vino
Praecepit lyrici Tei'a Musa senis 3
365 Lesbia quid docuit Sappho , nisi amare, puellas?
Tuta tamen Sappho, tutus et ille fuit.
Nec tibi, Battiade , nocuit, quod saepe legenti
Delicias versu fassus es ipse tuas.
Fabula iucundi nulla est sine amore Menandri,
370 Et solet hic pueris virginibusque legi.
Ilias ipsa quid est aliud uisi adultera, de qua
luter amatorem pugna virumque fuit?
Quid prius est illi flamma Briseidos utque
Fecerit iratos rapta puella duces‘?
375 Aut quid Odyssea est nisi femina propter amorem, ι
Dum vir abest, multis una petita viris?
Quis nisi Maeonides Venerem Martemque ligatos
Narrat, in obsceno corpora prensa toro?
Unde, nisi indicio magni sciremus Homeri,
380 Hospitis igue duas incaluisse deas?
Omne genus scripti gravitate tragoedia vincit:
Haec quoque materiam semper amoris habet.
Num quid in Hippolyto, nisi caecae flamma novercae?
Nobilis est Canace fratris amore sui.
385 Quid ἶ) non Tantalides , agitante Cupidine currus,
Pisaeam Phrygiis vexit eburnus equis ‘?
T ingueret ut ferrum natorum sanguine mater,
Concitus a laeso fecit amore dolor.
Fecit amor subitas volucres cum paelice regem
390 Quaeque suum luget nunc quoque mater Ityn.
Si non Aeropen frater sceleratus amasset,
Aversos Solis non legeremus equos,
Impia nec tragicos tetigisset Scylla cothurnos,
Ni patrium crinem desecuisset amor.


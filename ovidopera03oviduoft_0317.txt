11. 844—111 45. 259

Tunc quoque inermis eras, cum te Romana sacerdos
10 Cepit, ut huic Urbi semina digna dares.
Silvia Vestalis — quid enini vetat inde moveri? —-
Sacra lavaturas mane petebat aquas.
Ventum erat ad molli declivem tramite ripam:
Ponitur e summa fictilis urna coma:
15 Fessa resedit humo, ventosque accepit aperto
Pectore , turbatas restituitque comas.
Dum sedet, umbrosae salices volucresque canorae
Fecerunt somnos et leve murmur aquae.
Blanda quies furtim victis obrepsit ocellis,
20 Et cadit a mento languida sacta manus.
Mars videt hanc , visamque cupit, potiturque cupita,
Et sua divina furta fefellit ope.
Somnus abit, iacet illa gravis. iam scilicet intra
Viscera Romanae conditor Urbis erat.
25 Languida consurgit, nec scit, cur languida surgat,
Et peragit talis arbore nixa sonos:
‘Utile sit faustumque ‚ precor, quod imagine somni
Vidimus. an somno clarius illud erat?
Ignibus Iliacis aderam , cum lapsa capillis
30 Decidit ante sacros lanea vitta socos.
Inde duae pariter ‚ visu mirabile , palmae
Surgunt. ex illis altera maior erat,
Et gravibus ramis totum protexerat orbem,
Contigeratque sua sidera summa coma.
35 Ecce meus ferrum patruus molitur in illas.
Terreor admonitu ‚ corque timore micat.
Martia, picus ‚ avis gemino pro stipite pugnant
Et lupa. tuta per hos utraque palma fuit.'
Dixerat, et plenam non firmis viribus urnam
40 Sustulit. implerat, dum sua visa refert.
Interea crescente Remo ‚ crescente Quirino,
Caelesti tumidus pondere venter erat.
Quo minus emeritis exiret cursibus annus⁷
Restabant nitido iam duo signa deo.
45 Silvia fit mater: Vestae simulacra feruntur
17*


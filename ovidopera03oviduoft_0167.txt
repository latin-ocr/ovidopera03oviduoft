V. 319—392. 113

Belides assidua colla premuntur aqua.
Byblidos et Canaces , si cui facis ‚ ardeat igne,
Nec nisi per crimen sit tibi fida soror.
Filia si suerit , sit quod Pelopea Thyesti,
360 Myrrha suo patri, Nyctimeneque suo.
Neve magis pia sit capitique parentis amica,
Quam sua vel Pterelae , vel tibi ‚ Nise ‚ fuit:
Infamemque locum sceleris quae nomine fecit,
Pressit et inductis membra paterna rotis.
365 Ut iuvenes pereas, proiecta cadavera quorum,
Oraque Pisaeae sustinuere fores:
Ut qui perfusam miserorum saepe procorum
Ipse suo melius sanguine tinxit humum:
Proditor ut saevi periit auriga tyranni,
370 Qui nova Myrtoae nomina fecit aquae:
Ut qui velocem frustra petiere puellam,
Dum facta est pomis tardior illa tribus:
Ut qui tecta novi formam celantia monstri
[Intrarunt caecae non redeunda domus]
375 Ut quorum Aeacides misit violentus in altum (18)
Corpora cum senis altera sena rogum.
Ut quos ‚ obscuri victos amhagibus oris,
Legimus infandae Sphinga dedisse neci:
Ut qui Bistoniae templo cecidere Minervae,
380 Propter quod facies nunc quoque tecta deaest:
Ut qui Threicii quondam praesepia regis
Fecerunt dapibus sanguinolenta suis:
— Therodamanteos ut qui sensere leones,
Quique Thoanteae Taurica sacra deae:
385 Ut quos Scylla vorax Scyllaeque adversa Charybdis
Dulichiae pavidos eripuere rati:
Ut quos demisit vastam Polyphemus in alvum:
Ut Laestrygonias qui subiere manus:
Ut quos dux Poenus mersit putealibus undis
390 Et iacto canas pulvere fecit aquas.
Sex bis ut Icaridos famulae periere procique,
Inque caput domini qui dabat arma procis:
ovn). m. 8


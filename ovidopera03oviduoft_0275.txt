1. 105—176. 217

140 ans partes hesperiasque simul.
Ora vides Hecates in tres vertentia parteS,
Servet ut in ternas compita secta vias.
Et mihi, ne flexu cervicis tempora perdam,
Cernere non moto corpore bina licet.'
145 Dixerat: et voltu, si plura requirere vellem,
Difficilem mihi se non fore fassus erat.
Sumpsi animum, gratesque deo non territus egi,
Verbaque sum spectans pacta locutus humum:
εΒία, age, frigoribus quare novus incipit annus,
150 Qui melius per ver incipiendus erat?
Omnia tunc florent, tunc est nova temporis aetas:
Et nova de gravido palmite gemma tumet,
Et modo formatis operitur frondibus arbor,
Prodit et in summum seminis herba solum:
155 Et tepidum volucres concentibus aera mulcent,
Ludit et in pratis luxuriatque pecus.
Tum blandi soles , ignotaque prodit hirundo
Et luteum celsa sub trabe figit opus:
Tum patitur cultus ager et renovatur aratro.

160 Haec anni novitas iure vocanda suit.'
Quaesieram multis: non multis ille moratus
Contulit in versus sic sua verba duos:

‘Bruma novi prima est, veterisque novissima solis:
Principium capiunt Phoebus et annus idem.’
165 Post ea mirabar, cur non sine litibus esset
Prima dies. ‘causam percipe!' Ianus ait.
‘Tempora commisi nascentia rebus agendis,
Totus ab auspicio ne foret annus iners.
Quisque suas artes ob idem delibat agendo,
170 Nec plus quam solitum testificatur opUS.³
Mox ego, ‘cur , quamvis aliorum numina placem,
Iane , tibi primum tura merumque feroP'
‘Ut possis aditum per me , qui limina servo,
Ad quoscumque voles' inquit ‘habere deos.'
175 ‘At cur laeta tuis dicuntur verba Kalendis,
Et damus alternas accipimusque preces ‘P'


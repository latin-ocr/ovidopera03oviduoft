V. vn 23—V111 25. 93

60 Barbara: non hominis culpa sed ista loci.
Ne tamen Ausoniae perdam commercia linguae,
Et fiat patrio vox mea muta sono,
Ipse loquor mecum desuetaque verba retracto,
Et studii repeto signa sinistra mei.

65 Sic animum tempusque traho ‚ sic meque reduco
A contemplatu summoveoque mali.
Carminibus quaero miserarum oblivia rerum:
Praemia si studio consequar ista , sat est.

VIII.

Non adeo cecidi, quamvis abiectus , ut infra
Te quoque sim , inferius quo nihil esse potest.
Quae tibi res animos in me facit, improbe, curve
Casibus insultas ‚ quos potes ipse pati?
5 Nec mala te reddunt mitem placidumque iacenti
Nostra, quibus possint inlacrimare serae,
Nec metuis dubio Fortunae stantis in orbe
Numen et exosae verba superba deae.
Exigit a dignis ultrix Rhamnusia poenas!
10 lnposito calcas quid mea fata pede?
Vidi ego ‚ naufragium qui risit, in aequore mergi,
Et ‘Numquam’ dixi ‘iustior unda fuit?
Vilia qui quondam miseris alimenta negarat,
Nunc mendicato pascitur ipse cibo.
15 Passibus ambiguis Fortuna volubilis errat
Et manet in nullo certa tenaxque loco,
Sed modo laeta venit, vultus modo sumit acerbos,
Et tantum constans in levitate sua est.
Nos quoque floruimus ‚ sed nos erat ille caducus,
20 Flammaque de stipula nostra brevisque suit.
Neve tamen tota capias fera gaudia mente:
Non est placandi spes mihi nulla dei,
Vel quia peccavi citra scelus , utque pudore
Non earet, invidia sic mea culpa caret,
25 Vel quia nil ingens ad finem solis ab ortu


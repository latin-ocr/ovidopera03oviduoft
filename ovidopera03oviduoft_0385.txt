V. 517- 587. 327

Ultor ad ipse suos caelo descendit honores
Templaque in Augusto conspicienda soro.
Et deus est ingens et opus. debebat in urbe
· Non aliter nati Mars habitare sui.
555 Digna Giganteis haec sunt delubra tropaeis:
Hinc sera Gradivum bella movere decet:
Seu quis ah eoo nos impius orbe lacesset,
Seu quis ab occiduo sole domandus erit.
Prospicit armipotens operis fastigia summi,
560 Et probat invictos summa tenere deos.
l‘erspicit in foribus diversae tela figurae,
Armaque terrarum milite victa suo.
Hinc videt Aenean oneratum pondere caro
Et tot Iuleae nobilitatis avos:
565 Hinc videt Iliaden umeris ducis arma ferentem,
Claraque dispositis acta subesse viris.
Spectat et Augusto praetextum nomine templum,
Et visum lecto Caesare maius opus,
Voverat hoc iuvenis tunc ‚ cum pia sustulit arma.
570 A tantis Princeps incipiendus erat.
llle manus tendens, hinc stanti milite iusto,
Hinc coniuratis, talia dicta dedit:
‘Si mihi bellandi pater est Vestaeque sacerdos
Auctor, et ulcisci numen utrumque paro:
575 Mars, ades, et satia scelerato sanguine ferrum,
Stetque favor causa pro meliore tuus.
Templa seres et, me victore , vocaberis Ultor.'
voverat, et fuso laetusab hoste redit.
Nec satis est meruisse semel cognomina Marti:
580 Persequitur Parthi signa retenta manu.
Gens fuit et campis et equis et tuta sagittis
Et circumfusis invia fluminibus.
Addiderant animos Crassorum funera genti,
Cum periit miles signaque duxque simul.
585 Signa, decus belli, Parthus Romana tenebat,
Romanaeque aquilae signifer hostis erat!
Isque pudor mansisset adhuc ‚ nisi fortibus armis


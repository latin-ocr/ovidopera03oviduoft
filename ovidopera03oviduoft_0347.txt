lv. 141-209. 289

Paenitet, et facti sola pudore latet:
Sive quod Electra Troiae spectare ruinas
Non tulit, ante oculos opposuitque manum.

3, EC 4. FC LVDI-MATR-MAG

Ter sine perpetuo eaelum versetur in axe,
180 Ter iungat Titan terque resolvat equos,
Protinus inssexo Berecyntia tibia cornu
Flabit, et Idaeae festa parentis erunt.
Ibunt semimares et inania tympana tundent,
Aeraque tinnitus aere repulsa dabunt.
185 Ipsa sedens molli comitum cervice seretur
Urbis per medias exululata vias.
Scaena sonat, ludique vocant. spectate , Quirites,
Et fora Marte suo litigiosa vacent,
Quaerere multa libet, sed me sonus aeris acuti
190 Terret et horrendo lotos adunca sono.
‘Da, dea, quem sciter.' doctas Cybeleia neptes
Vidit, et has curae iussit adesse meae.
‘Pandite , mandati memores , Helie-onis alumnae,
Gaudeat assiduo cur dea Magna sono.'
195 Sic ego . sic Erato: - mensis Cythereius illi
Cessit, quod 'teneri nomen amoris habet —
‘Reddita Saturno sors haec erat, “optime regum,
A nato sceptris excutiere tuis.''
Ille suam, metuenS, ut quaeque erat edita, prolem
200 Devorat, immersam visceribusque tenet.
Saepe Rhea questa est, totiens fecunda nec
» umquam
Mater , et indoluit fertilitate sua.
Iuppiter ortus erat: — pro magna teste vetustas
Creditur3 acceptam parce movere fidem ——
205 Veste latens saxum caelesti gutture sedit.
Sic genitor fatis decipiendus erat.
Ardua iamdudum resonat tinnitibus Ide,
Tutus ut infanti vagiat ore puer.
Pars clipeos manibus, galeas pars tundit inanes:
OVID. 111. 19


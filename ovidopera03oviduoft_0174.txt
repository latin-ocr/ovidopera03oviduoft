120 IBIDIS V. 613-644.

Quodque dolore necis patriae pia filia fecit,
Vincula per laquei sac tibi guttur eat.
615 Obstructoque famem patiaris limine tecti,
Ut legem poenae cui dedit ipsa parens.
Illius exemplo violes simulacra Minervae,
Aulidis a portu qui leve vertit iter.
Naupliadaeve modo poenas pro crimine falso
620 Morte luas ‚ nec te non meruisse iuvet.
— Aethalon ut vita spoliavit Isindius hospes,
Quem memor a sacris nunc quoque pellit Ion:
thue Melanthea tenebriS a caede latentem
Prodidit officio luminis ipsa parens:
625 Sic tua coniectis fodiantur pectora telis, (29)
Sic precor auxiliis impediare tuis.
Qualis equos pacto ‚ quos fortis agebat Achilles,
Acta Phrygi timido, nox tibi talis eat.
Nec tu quam Rhesus somno meliore quiescam,
630 Quam comites Rhesi tum necis ‚ ante viae3
Quam quos cum Rutulo morti Ramnete dederunt
Impiger Hyrtacides Hyrtacidaeque comes.
Cliniadaeve modo circumdatus ignibus atris
Membra feras Stygiae semicremata neci.
635 thue Remo muros auso transire recentes,
Noxia sint capiti rustica tela tuo.
Denique Sarmaticas inter Geticasque sagittas
His precor ut vivas et moriare locis.
Haec tibi tantisper subito sint missa libello,
640 Inmemores ne nos· esse querare tui.
Pauca quidem, fateor: sed di dent plura rogam,
Multiplicentque suo vota favore mea.
Postmodo plura leges et nomen habentia verum,
Et pede quo debent acrIa bella geri.


22 TRISTIUM

Si spe sunt, ut sunt, inferiora tua.
Non haec in nostris, ut quondam, scripsimus hortis,
Nec , consuete, meum, lectule ‚ corpus habes.
Iactor in indomito brumali luce profundo,

40 Ipsaque caeruleis charta feritur aquis.
Improba pugnat hiems indignaturque, quod ausim
Scribere se rigidas incutiente minas.
Vincat hiems hominem! sed eodem tempore, quaeso,
Ipse modum statuam carminis, illa sui.

LIBER SECUNDUS.

Quid mihi vobiscum est, infelix cura, libelli,
Ingenio perii qui miser ipse meo?
Cur modo damnatas repeto , mea crimina , Musas?
An semel est poenam commeruisse parum?
5 Carmina fecerunt, ut me cognoscere vellet
Omine non fausto femina virque meo:
Carmina fecerunt, ut me moresque notaret
Iam demum visa Caesar ab Arte mea.
Deme mihi studium, vitae quoque crimina demes.
10 Acceptum refero versibus , esse nocens.
Hoc pretium curae vigilatorumque laborum
Cepimus. ingenio est poena reperta meo.
Si saperem , doctas odissem iure sorores,
Numina cultori perniciosa suo.
15 At nunc — tanta meo comes est insania morbo —-
Saxa malum refero rursus ad ista pedem:
Scilicet ut victus repetit gladiator harenam,
Et redit in tumidas naufraga puppis aquas.
Forsitan, ut quondam Teuthrantia regna tenenti,
20 Sic mihi res eadem vulnus opemque feret,
Musaque ‚ quam movit, motam quoque leniet iram:
Exorant magnos carmina saepe deos.
lpse quoqne Ausonias Caesar matresque nurusque
Carmina turrigerae dicere iussit Opi.
25 Iusserat et Phoebo dici, quo tempore ludos


352 PASTORUM

Potaque se Tibur turba redire putat.
Iamque per Esquilias Romanam intraverat urbem,
Et mane in medio plaustra fuere soro.
685 Plautius, ut posset specie numeroque senatum
Fallere , personis imperat ora tegi,
Admiscetque alios , et, ut hunc tibicina coetum
Augeat, in longis vestibus esse iubet3
Sic reduces bene posse tegi, ne forte notentur
690 Contra collegae iussa redisse sui.
Res placuit, cultuque novo libet Idibus uti
Et canere ad veteres verba iocosa modos.'
Haec ubi perdocuit, ‘superest mihi discere' dixi
‘Cur sit Quinquatrus illa vocata dies.'
695 ‘Martius' inquit ‘agit tali mea nomine festa,
Estque sub inventis haec quoque turba meis.
Prima terebrato per rara foramina buxo,
Ut daret, effeci, tibia longa sonos.
Vox placuit: faciem liquidis referentibus undis
700 Vidi viigineas intumuisse genas.
“Ars mihi non tanti est, valeas, mea tibia!'' dixi:
Excipit abiectam caespite ripa suo.
Inventam Satyrus primum miratur, et usum
Nescit, et inflatam sensit habere sonum3 a
705 Et modo dimittit digitis , modo concipit auras.
Iamque inter nymphas arte superbus erat:
Provocat et Phoebum. Phoebo superante pependit,
Caesa rec-esserunt a cute membra sua.
Sum tamen inventrix auctorque ego carminis huius.
710 Hoc est, cur nostros ars colat ista dies.

14. E Em] 15. F dero-F

Tertia lux veniet, qua tu, Dodoni Thyone,
Stabis Agenorei fronte videnda bovis. ’
Haec est illa dies, qua tu purgamina Vestae,
Thybri, per Etruscas in mare mittis aquas,
715 Siqua fides ventis, zephyro date carbasa, nautae!
Cras veniet vestris ille secundus aquis.


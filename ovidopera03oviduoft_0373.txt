V. 92—159. 315

125 llle ubi res caeli tenuit, solioque paterno
Sedit, et invicto nil Iove maius erat,
Sidera nutricem, nutricis fertile cornu
Fecit, quod dominae nunc quoque nomen habet.
Praestitibus Maiae Laribus videre Kalendae
130 Aram constitui parvaque signa deum:
Ars erat illa quidem Curibus: sed longa vetustas
Destruit, et saxo longa senecta nocet.
Causa tamen positi fuerat cognominis illis,
Quod praestant oculis omnia tuta suis.
135 Stant quoque pro nobis , et praesunt moenibus
Urbis,
Et sunt praesentes auxiliumque ferunt.
At canis ante pedes saxo fabricatus eodem
Stabat: quae standi cum Lare causa fuit‘?
Servat uterque domum , domino quoque fidus
uterque,
140 Compita grata deo , compita grata cani.
Exagitant et Lar et turba Diania fures:
Pervigilantque Lares, pervigilantque canes.
Bina gemellorum quaerebam signa deorum
Viribus annosae facta caduca morae!
145 Mille Lares Geniumque ducis, qui tradidit illos,
Urbs habet , et vici numina trina colunt.
Quo feror ⁶? Augustus mensis mihi carminis huius
lus habet. interea Diva canenda Bona est.
Est moles nativa loco, res nomina fecit:
150 Appellant Saxum3 pars bona montis ea est.
Huic Remus institerat frustra , quo tempore fratri
Prima Palatinae signa dedistis aves.
Templa Patres illic oculos exosa viriles
Leniter acclini constituere iugo.
155 Dedicat haec veteris Clausorum nominis heres,
Virgineo nullum corpore passa virum.
Livia restituit, ne non imitata maritum
Esset‘ et ex omni parte secuta vicem.
Postera cum roseam pulsis Hyperionis astris


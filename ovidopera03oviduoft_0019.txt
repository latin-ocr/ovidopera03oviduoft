XIII

V. 396 rectissime Ellisius notavit3 ‘unde’ scripsit
‘hic Lemniades? cetera enim serie rerum cohaerent, sicut
apud Apollodorum' rell.

V. 418 plane balbutientis scribae deliramentum vi-
detur, unde nihil sani extunditur. libri enim consen-
tiunt, nisi quod meus A Hauptio teste et alter non vul-
garis distichon 417 418 ante 415 416 locant, quo argu-
mento siquis totum distichon, non modo pentametrum
spurium existimare velit, nihil decedit observationi no-
strae. Schraderus quod nexum inter 413 414 et 415 416
desiderabat, possit id elevari, si versum 418, qui genui-
nus fuit, apodosin habuisse putemus.

V. 508 pentameter, an distichon, quod totum locu-
tionem scholasticam habet, interpolatoris, certe num unius
auctoris sit, dubitari potest. pars inscitior est pen-
tameter.

V. 556 exemplum Glauci Anthedonii quam sit ab·
surdum, supra est indicatum.

Horum locorum tres priores inter se vigenorum bino-
rum versuum intervallo distant: quod spatium si putes
paginarum codicis alicuius archetypi fuisse, quales in edi-
tionis nostrae marginibus adnotatas habes, desierunt igitur
paginae tres in eos locos, desiit pagina (6) in locum,
quem interpolatum supra intelleximus: nulla usquam in-
aequalitas paginarum extat, praeterquam in pagina (23),
quae uno disticho, et (25), quae duobus modulum illum
superat, de qua re posthac dicetur.

Aetatem huius archetypi non definiverim: corruptelas
quasdam eius memini e scriptura unciali, qualis est
fragmenti Guelferbytani, ortas videri, cuius paginae sunt
versuum vigenarum quinarum, altitudinis quam habet editio
mea Reimeriana. Plinii quos Monens descripsit codices
multo antiquiores pp. XVI XXXV XXXIX, eodem fere sunt
versuum per paginas numero. id volumen cum senium
iam duxisset, situ aut madore ab inferiori parte affectum,
-— quem ipsum in modum Aeschyli archetypum vitiatum
fuisse demonstravi, codicem Bessarionis bombycinum aparte


Ν. 764—836. 307

Num tamen est vero propius, cum condita Roma est,
Transferri iussos in nova tecta Lares
Mutantesque domum tectis agrestibus ignem
Et cessaturae supposuisse casae,
805 Per flammas saluisse pecus , saluisse colonos?
Quod fit natali nunc quoque ‚ Roma ⁷ tuo ·.
lpse locus causas vati facit. Urbis origo
Venit. ades factis ‚ magne Quirine, tuis!
Iam luerat poenas frater Numitoris , et omne
810 Pastorum gemino sub duce volgus erat.
Contrahere agrestes et moenia ponere utrique
Convenit. ambigitur, moenia ponat uter.
eNil opus est' dixit ‘certamine' Romulus ‘ullo:
Magna fides avium est, experiamur aves.'
815 Res placet. alter adit nemorosi saxa Palati:
Alter Aventinum mane cacumen init.
Sex Remus ‚ hic volucres bis sex videt ordine.
> pacto
Statur , et arbitrium Romulus urbis habet.
Apta dies legitur, qua moenia signet aratro.
820 Sacra Palis suberant: inde movetur opuS.
Fossa fit ad solidum, fruges iaciuntur in ima
Et de vicino terra petita solo.
Fossa repletur humo, plenaeque imponitur ara,
Et novus accenso fungitur igne focus.
325 Inde premens stivam designat moenia sulco;
Alba iugum niveo cum bove vacca tulit.
Vox fuit haec regis: econdenti, luppiter, urbem
Et genitor Mavors Vestaque mater , ades!
Quosque pium est adhibere deos, advertite cuncti!
830 Auspicibus vobis hoc mihi surgat opus.
Longa sit huic aetas dominaeque potentia terrae,
Sitque sub hac oriens occiduusque dies.'
Ille precabatur ‚ tonitru dedit omina laevo
Iuppiter et laevo fulmina missa polo.
835 Augurio laeti iaciunt fundamina cives, (152)
Et novus exiguo tempore murus erat.
20*


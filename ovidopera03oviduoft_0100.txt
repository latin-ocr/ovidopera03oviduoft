46

TRISTIUM

Fidam proiecto neve negate manum.
Prospera sic maneat vobis fortuna, nec umquam
Contacti simili sorte rogetis idem.

V.

Usus amicitiae tecum mihi parvus ‚ ut illam
Non aegre posses dissimulare, fuit,
Nec me complexus vinclis propioribus esses
Nave mea vento ‚ forsan , eunte suo.
5 Ut cecidi, cunctique metu fugere ruinam,
versaque amicitiae terga dedere meae,
Ausus es igne [ovis percussum tangere corpus
Et deploratae limen adire domus:
quue recens praestas nec longo cognitus usu,
10 Quod veterum misero vix duo tresve mihi.
Vidi ego confusos vultus, visosque notavi,
Osque madens ssetu pallidiusque meo,
Et lacrimas cernens in singula verba cadentes
Ore meo lacrimas ‚ auribus illa bibi3
15 Brachiaque accepi presso pendentia collo,
Et singultatis oscula mixta sonis.
Sum quoque ‚ care , tuis defensus viribus absens: —
Scis carum veri nominis esse loco —
Multaque praeterea manifesti signa favoris
‘20 Pectoribus teneo non abitura meis.
Di tibi posse tuos tribuant defendere semper,
Quos in materia prosperiore iuves
Si tamen interea, quid in his ege perditus oris —
Quod te credibile est quaerere — quaeris, agam:
25 Spe trahor exigua ‚ quam tu mihi demere noli,
Tristia leniri numina posse dei.
Seu temere expecto ‚ sive id contingere fas est,
Tu mihi, quod cupio ‚ fas, precor , esse proba,
Quaeque tibi linguae facundia ‚ confer in illud,
30 Ut doceas votum posse valere meum.
Quo quisque est maior, magis est placabilis irae,


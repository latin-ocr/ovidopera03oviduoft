334 FASTORUM

50 Quos ego Romanis succubuisse tuli.
Sed neque paeniteat, nec gens mihi carior ulla est.
Hic colar, hic teneam cum Iove templa meo.
lpse mihi Mavors “commendo moenia'’ dixit
“Haec tibi. tu pollens urbe nepotis eris.''
55 Dicta fides sequitur. centum celebramur in aris:
Nec levior quovis est mihi mensis honor.
Nec tamen huuc nobis tantummodo praestat honorem
Roma. suburbani dant mihi munus idem.
Inspice , quos habeat nemoralis Aricia fastos,
60 Et populus Laurens Lanuviumque meum:
Est illic mensis Iunonius. inspice Tibur
Et Praenestinae moenia sacra deae,
Iunonale leges tempus: nec Romulus illas
Condidit. at nostri Roma nepotis erat.'
65 Finierat luno. respeximus: Herculis uxor
Stabat, et in voltu signa dolentis erant.
‘Non ego, si toto mater me cedere caelo
iusserit, invita matre morabor' ait.
‘Nunc quoque non luctor de nomine temporis huius:
,50 Blandior, et partes paene rogantis ago,
Remque mei iuris malim tenuisse precando:
Et faveas causae forsitan ipse meae.
Aurea possedit socio Capitolia templo
Mater , et, ut debet, cum Iove summa tenet.
75 At decus omne mihi contingit origine mensis,
Unicus est, de quo sollicitamur, honor.
Quid grave, si titulum mensis, Romane, dedisti
Herculis uxori, posteritasque memor‘?
Haec quoque terra aliquid debet mihi nomine magni
80 Coniugis. huc captas appulit ille boves, ⁷
Hic male defensus flammis et dote paterna
Cacus Aventinam sanguine tinxit humum.
Ad propiora vocor. populum digessit ab annis
Romulus , in partes distribuitque duas:
85 Ilaec dare consilium, pugnare paratior illa est3
Haec aetas bellum suadet, at illa gerit.


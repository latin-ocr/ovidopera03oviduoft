11. 5-72. 235

40 Caede per Haemonias solvit Acastus aquas.
Vectam frenatis per inane draconibus Aegeus
Credulus inmerita Phasida iuvit ope.
Amphiareiades Naupactoo Acheloo ἡ
‘Solve nefas’ dixit, solvit et ille nefas.
45 A! nimium faciles , qui tristia crimina caedis
Fluminea tolli posse putatis aqua!
Sed tamen — antiqui ne nescius ordinis erres —-
Primus, ut est, Iani mensis et ante fuit.
Qui sequitur Ianum ‚ veteris suit ultimus anni:
50 Tu quoque sacrorum, Termine, finis eras.
Primus enim Iani mensis , quia ianua prima est:
Qui sacer est imis manibus, imus erat.
Postmodo creduntur spatio distantia longo
Tempora bis quini continuasse viri.

1. H·K·FEB·N

55 Principio mensis Phrygiae contermina Matri
Sospita delubris dicitur aucta novis.
‘Nunc ubi sunt, illis quae sunt sacrata Kalendis
Templa deae ‘?’ longa procubuere die.
Cetera ne simili caderent labefacta ruina,
60 Cavit sacrati provida cura ducis,
Sub quo delubris sentitur nulla senectus3
Nec satis est homines ‚ obligat ille deos.
Templorum positor, templorum sancte repostor,
Sit superis, opto , mutua cura tui,
65 Dent tibi caelestes ‚ quos tu caelestibus, annos,
Proque tua maneant in statione domo.
Tunc quoque vicini lucus celebratur Helerni
Qua petit aequoreas advena Thybris aquas.
Ad penetrale Numae, Capitolinumque Tonantem,
70 Inque Iovis summa caeditur arce bidens.
Saepe graves pluvias adopertus nubibus auster
Concitat, aut posita sub nive terra latet.


350 ” FASTORUM

Post tamen hoc ausa est templum, monimenta
parentis,
Tangere. mira quidem, sed tamen acta loquar.
Signum erat in solio residens sub imagine Tulli3
Dicitur hoc oculis opposuisse manum,
615 Et vox audita est ‘voltus abscondite nostros,
Ne natae videant ora nefanda meael'
Veste data tegitur. vetat hanc Fortuna moveri,
Et sic e templo est ipsa locuta suo:
‘Ore revelato qua primum luce patebit
620 Servius, haec positi prima pudoris erit.’
Parcite ‚ matronae , vetitas attingere vestes3
Sollemni satis est voce movere preces.
Sitque caput semper Romano tectus amictu,
Qui rex in nostra septimus Urbe suit.
625 Arserat hoc templum. signo tamen ille pepercit
Ignis3 opem nato Mulciber ipse tulit.
Namque pater Tulli Volcanus, Ocresia mater
Praesignis facie Corniculana fuit.
Hanc secum Tanaquil, sacris de more peractis,
630 lussit in ornatum fundere vina focum.
Hic inter cineres obsceni forma virilis
Aut fuit, aut visa est: sed fuit illa magis.
Iussa loco captiva sedet. conceptus ab illa
Servius a caelo semina gentis habet.
635 Signa dedit genitor tunc, eum caput igne corusco
Contigit , inque comis flammeus arsit apex,
Te quoque magnifica ‚ Concordia, dedicat aede
Livia, quam caro praestitit ipsa viro.
Disce tamen ‚ veniens aetas ‚ ubi Livia nunc est
640 Porticus, immensae tecta fuisse domus.
Urbis opus domus una suit , spatiumque tenebat,
Quo brevius muris oppida multa tenent.
Haec aequata solo est, nullo sub crimine regni,
Sed quia luxuria visa nocere sua.
645 Sustinuit tantas operum subvertere moles,
Totque suas heres perdere Caesar opes.


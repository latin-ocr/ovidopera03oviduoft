190 EX PONTo

50 Et certam praesens vix habet hora fidem.
‘Litus ad Euxinum' siquis mihi diceret ‘ibis,
Et metues ‚ arcu ne feriare Getae ‚³
²1, bibe' dixissem ‘purgantes pectora sucos,
Quidquid et in tota nascitur Anticyra .'
55 Sum tamen haec passus. nec , si mortalia possim,
Et summi poteram tela cavere dei.
Tu quoque fac timeas , et quae tibi laeta videntur,
Dum loqueris ‚ fieri tristia posse puta.

IIII.

Nulla dies adeo est australibus umida nimbis,
Non intermissis ut fluat imber aquis.
Nec sterliis locus ullus ita est ‚ ut non sit in illo
Mixta fere duris utilis herba rubis.
5 Nil adeo fortuna gravis miserabile fecit,
Ut minuant nulla gaudia parte malum.
Ecce domo patriaque carens oculisque meorum,
Naufragus in Getici litoris actus aquas,
Qua tamen inveni vultum diffundere causa (112)
10 Possim , fortunae nec meminisse meae.
Nam mihi cum solus spatiarer tristis harena,
Visa est a tergo pinna dedisse sonum.
Respicio: nec erat corpus, quod cernere possem,
Verba tamen sunt haec aure recepta mea:
15 ‘En ego laetarum venio tibi nuntia rerum,
Fama , per inmensas aere lapsa vias.
Consule Pompeio, quo non tibi carior alter,
Candidus et felix proximus annus erit .’
Dixit, et ut laeto Pontum rumore replevit,
20 Ad gentes alias hinc dea vertit iter.
At mihi dilapsis inter nova gaudia curis
Excidit asperitas huius iniqua loci.
Ergo ubi, Iane biceps , longum reseraveris annum,
Pulsus et a sacro mense December erit,
25 Purpura Pompeium summi velabit honoris,


IV. 72—140. 287

Prima feros habitus homini detraxit: ab illa (118)
Venerunt cultus mundaque cura sui.
Primus amans carmen vigilatum nocte negata
110 Dicitur ad clausas concinuisse fores:
Eloquiumque suit duram exorare puellam,
Proque sua causa quisque disertus erat.
Mille per hanc artes motae3 studIOque placendi
Quae latuere prim, multa reperta ferunt.
115 Hanc quisquam titulo mensis spoliare secundi
Audeat? a nobis sit furor iste procul.
Quid ‚ quod ubique potens templisque frequentibus
aucta,
Urbe tamen nostra ius dea maius habet.
Pro Troia, Romane, tua Venus arma ferebat,
120 Cum gemuit teneram cuspide laesa manum:
Caelestesque duas Troiano iudice vicit:
A! nolim victas hoc meminisse deas.
Assaracique nurus dicta est, ut scilicet olim
Magnus Iuleos Caesar haberet avos.
125 Nec Veneri tempus, quam ver, erat aptius ullum -
Vere nitent terrae, vere remissus ager —
[Nunc herbae rupta tellure cacumina tollunt,
Nunc tumido gemmas cortice palmes agit .]
Et formosa Venus formoso tempore digna est,
130 thue solet, Marti continuata suo.
Vere monet curvas materna per aequora puppes (119)
Ire, nec hibernas iam timuisse minas.

1. CK·A[PR.1L·N³

Rite deam colitis Latiae matresque nurusque
Et vos, quis vittae longaque vestis abest.
135 Aurea marmoreo redimicula solvite collo,
Demite divitias: tota lavanda dea est.
Aurea siccato redimicula reddite collo:
Nunc alii flores, nunc nova danda rosa est.
Vos quoque sub viridi myrto iubet ipsa lavari:
140 Causaque, qur iubeat, — discite! —— certa subest.


92 TRISTIUM

Atque utinam vivat et non moriatur in illis,
Absit ab invisis et tamen umbra locis!
25 Carmina quod pleno saltari nostra theatro
Versibus et plaudi scribis, amice, meis:
Nil equidem feci —- tu scis 1100 ipse —- theatris,
Musa nee in plausus ambitiosa mea est.
Non tamen ingratum est, quodcumque oblivia nostri
30 Impedit et profugi nomen in ora refert.
Quamvis interdum ‚ quae me laesisse recordor
Carmina devoveo Pieridasque meas,
Cum bene devovi, nequeo tamen esse sine illis,
Vulneribusque meis tela cruenta sequor3
35 Quaeque modo Euboicis lacerata est fluetibus, audet
Graia Capheream currere puppis aquam.
Nec tamen ‚ ut lauder, vigilo curamque futuri
Nominis ‚ utilius quod latuisset, ago.
Detineo studiis animum falloque dolores,
40 Experior curis et dare verba meis.
Quid potius faciam desertis solus in oris,
Quamve malis aliam quaerere coner opem?
Sive locum specto ‚ locus est inamabilis ‚ et quo
Esse nihil toto tristius orbe potest,
45 Sive homines, vix sunt homines 1100 nomine digni,
Quamque lupi saevae plus feritatis habent.
Non metuunt leges ‚ sed cedit viribus aequum,
Victaque pugnaci lura sub ense iacent.
Pellibus et laxis arcent mala frigora bracis,
50 Oraque sunt longis horrida tecta comis.
In paucis extant Graecae vestigia linguae,
Haec quoque iam Getico barbara facta sono.
Unus in hoc nemo est populo , qui forte Latine
Quaelibet e medio reddere verba queat.
55 llle ego Romanus vates — ignoscite ‚ Musae! —
Sarmatico cogor plurima more loqui.
En pudet et fateor, iam desuetudine longa
Vix subeunt ipsi verba Latina mihi.
Nec dubito , quin sint et in 1100 non pauca libello


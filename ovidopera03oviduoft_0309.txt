11. 566—2634. 251

Ex vitio positum. saepe illi dixerat Almo
ςΝῐηει, tene linguam‚’ nec tamen illa tenet.
Quae simul ac tetigit Iuturnae stagna sororis,
‘Effuge' ait ‘ripas !' dieta refertque Iovis.
605 Illa etiam Iunonem adiit, miserataque nuptas,
‘Naida Iuturnam vir tuus' inquit ‘amat.'
luppiter intumuit, quaque est non usa modeste,
Eripuit linguam , Mercuriumque vocat:
‘Duc hanc ad manes3 locus ille silentibus aptus.
610 Nympha ‚ sed infernae nympha paludis erit.'
Iussa Iovis fiunt. accepit lucus euntes.
Dicitur illa duci tunc placuisse dec.
Vim parat hic, voltu pro verbis illa precatur ,
Et frustra muto nititur ore loqui.
615 Fitque gravis , geminosque parit, qui compita
servant
Et vigilant nostra semper in urbe, Lares.

22. EO

Proxima cognati dixere Caristia cari,
Et venit ad socios turba propinqua deos.
Scilicet a tumulis et qui periere, propinquis
620 Protinus ad vivos ora referre iuvat,
Postque tot amissos quidquid de sanguine restat,
Aspicere, et generis dinumerare gradus.
Innocui veniant. procul hinc, procul impius esto
Frater , et in partus mater acerba suos,
625 Cui pater est vivax ‚ qui matris digerit annos,
Quae premit invisam socrus iniqua nurum.
Tantalidae fratres absint, et Iasonis uxor,
Et quae ruricolis semina tosta dedit,
Et soror et Progne , Tereusque duabus iniquus,
630 Et quicumque suas per scelus auget opes.
Dis generis date tura boni . Concordia fertur
Illa praecipue mitis adesse die.
Et libate dapes, ut, grati pignus honoris,
Nutriat incinctos missa patella Lares.


m. 1v1’ 76——vi 9. 47

Et faciles motus mens generosa capit.
Corpora magnanimo satis est prostrasse leoni,
Pugna suum finem, cum iacet hostis, habet:

35 At lupus et turpes instant morientibus ursi
Et quaecumque minor nobilitate fera.

Maius apud Troiam forti quid habemus Achille?
Dardanii lacrimas non tulit ille senis.
Quae ducis Emathii fuerit clementia, Porus

40 Dareique docent funeris exequiae.

Neve hominum referam flexas ad mitius iras,
Iunonis gener est, qui prius hostis erat.
Denique non possum nullam sperare salutem,
Cum poenae non sit causa cruenta meae.

45 Non mihi, quaerenti pessumdare cuncta, petitum
Caesareum caput est ‚ quod caput orbis erat3
Non aliquid dixi violataque lingua loquendo est
Lapsaque sunt nimio verba profana mero:
Inscia quod crimen viderunt lumina, plector,

50 peccatumque oculos est habuisse meum.

Non equidem totam possum defendere culpam:
Sed partem nostri criminis error habet.

Spes igitur superest, facturum, ut molliat ipse
Mutati poenam condicione loci.

55 Hos utinam nitidi Solis praenuntius ortus
Afferat admisso Lucifer albus equo!

VI.

Foedus amicitiae nec vis , carissime, nostrae,
Nec si forte velis , dissimulare potes.
Donec enim licuit, nec te mihi carior alter,
Nec tihi me tota iunctior Urbe fuit.

5 Isque erat usque adeo populo testatus, ut esset
Paene magis quam tu quamque ego notus, amor.
[Quique est in caris animi tibi candor amicis.
Cognita sunt ipsi, quem colis , ista viro .]

Nil ita celabas, ut non ego conscius essem,


200 EX PONTo

[Nunc pro Caesaribus superis decernere grates,
50 Albave opimorum colla ferire houm]
Atque utinam, cum iam fueris potiora precatus, (127)
Ut mihi placetur principis ira, roges!
Surgat ad hanc vocem plena pius ignis ah ara,
Detque bonum voto lucidus omen apex.
55 Interea, qua parte licet, ne cuncta queramur,
Hic quoque te festum consule tempus agam.
Altera laetitiae , nec cedens causa priori,
Successor tanti frater honoris erit.
Nam tihi finitum summo, Graecine, Decembri
60 Imperium Iani suscipit ille die.
Quaeque est in vobis pietas , alterna feretis
Gaudia, tu fratris fascibus, ille tuis.
Sic tu bis fueris consul, bis consul et ille,
Inque domo bimus conspicietur honor.
65 Qui quamquam est ingens , et nullum Martia summo
Altius imperium consule Roma videt,
Multiplicat tamen hunc gravitas auctoris honorem,
Et maiestatem res data dantis habet.
Iudiciis igitur liceat Flaccoque tibique
70 Talibus Augusti tempus in omne frui.
Quod tamen a rerum cura propiore vacabit,
Vota precor votis addite vestra meis.
Et siquem dabit aura sinum, iactate rudentes, ‹128›
Exeat e Stygiis ut mea navis aquis.
75 Praefuit his, Graecine, locis modo Flaccus; et illo
Ripa ferox Histri sub duce tuta suit.
Hic tenuit Mysas gentes in pace fideli:
Hic arcu fisos terruit ense Getas.
Hic raptam Trosmin celeri virtute recepit,
80 Infecitque sero sanguine Danuvium.
Quaere loci faciem Scythicique incommoda caeli,
Et quam vicino terrear hoste, roga:
Sintne litae tenues serpentis felle sagittae,
Fiat an humanum victima dira caput:
85 Mentiar, an coeat duratus frigore Pontus,


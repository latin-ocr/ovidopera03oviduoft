111. 1 107—11 11. 169

Per rerum turbam tu quoque oportet eas .]
145 Cum tibi contigerit vultum Iunonis adire,
Fac sis personae , quam tueare, memor.
Nec factum defende meum . mala causa silenda est.
Nil nisi sollicitae sint tua verba preces.
Tum lacrimis demenda mora est, summissaque terra
150 Ad non mortalis brachia tende pedeS.
Tum pete nil aliud ‚ saevo nisi ab hoste recedam:
Hostem fortunam sit satis esse mihi.
Plura quidem subeunt: sed disturbata timore
Haec quoque vix poteris voce tremente loqui.
155 Suspicor hoc damno fore non tihi . sentiet illa
Te maiestatem pertimuisse suam.
Nec tua si ssetu scindentur verba ‚ nocebit.
Interdum lacrimae pondera vocis habent.
Lux etiam coeptis facito bona talibus adsit,
160 Horaque conveniens auspiciumque favens.
Sed prius imposito sanctis altaribus igni
Tura ser ad magnos vinaque pura deos.
[E quihus ante omnis Augustum numen adora,
Progeniemque piam , participemque tori .]
165 Sint utinam mites solito tibi more, tuasque (79)
Non duris lacrimas vultibus aspiciant!

Π.

Quam legis a nobis missam tibi, Cotta, salutem,
Missa sit ut vere pervigeatque , precor.
Namque meis sospes multum cruciatibus aufers,
thue sit in nobis pars bona salva, facis.
5 Cumque labent aliqui, iactataque vela relinquant,
Tu lacerae remanes ancora sola rati.
Grata tua est igitur pietas. ignoscimus illis,
Qui cum fortuna terga dedere fugae.
Cum feriant unum ‚ non unum fulmina terrent,
10 Iunctaque percusso turba pavere solet.
Cumque dedit paries venturae signa ruinae,


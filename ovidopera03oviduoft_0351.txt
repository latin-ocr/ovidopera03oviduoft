1v. ese-354. 293

“Sup13liciS, alma, tuae, genetrix fecunda deorum,
320 Accipe sub certa condicione preces,
Casta negor. si tu damnas, meruisse fatebor,
Morte luam poenas iudice victa dea.
Sed si crimen abest, tu nostrae pignora vitae
Re dabis ‚ et castas casta sequere manus.''
325 Dixit, et exiguo funem conamine traxit.
Mira , sed et scaena testificata loquar:
Mota dea est, sequiturque ducem, laudatque
sequendo.
Index laetitiae fertur in astra sonus.
Fluminis ad flexum veniunt, —- Tiberina priores
330 Atria dixerunt — unde sinister abit.
Nox aderat. querno religant a stipite sunem,
Dantque levi somno corpora functa cibo.
Lux aderat: querno solvunt a stipite funem,
Ante tamen posito tura dedere foco.
335 Ante coronatam puppem sine labe iuvencam
Mactarunt operum coniugiique rudem.
Est locus ‚ in Tiberim qua lubricus influit Almo
Et nomen magno perdit ab amne minor.
lllic purpurea canus cum veste sacerdos
340 Almonis dominam sacraque lavit aquis.
Exululant comites, furiosaque tibia ssatur,
Et feriunt molles taurea terga manus.
Claudia praecedit, laeto celeberrima volgo,
Credita vix tandem teste pudica dea;

345 Ipsa sedens plaustro porta est invecta Capena:
Sparguntur iunctae flore recente boves.
Nasica accepit . templi non perstitit auctor:
Augustus nunc est, ante Metellus erat.'

Substitit hic Erato. mora fit, si cetera quaeram.
350 ‘Dic ‚⁹ inquam ‘parva cur stipe quaerat opes.'
‘Contulit aes populus, de quo delubra Metellus
Fecit3' ait =dandae mos stipis inde manet.'

Cur vicibus factis ineant convivia, quaero,
Tunc magis, indictas concelebrentque dapes.


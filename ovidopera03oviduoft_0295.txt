11. 73—138. 237

105 Dant veniam, ridentque moram. capit ille coronam,
Quae possit crines , Phoebe, decere tuos:
Induerat Tyrio bis tinctam murice pallam:
Reddidit icta suos pollice chorda sonos:
[Flebilibus numeris veluti canentia dura
110 Traiectus pinna tempora cantat olor .]
Protinus in medias ornatus desilit undas,
Spargitur impulsa caerula puppis aqua.
Inde — fide maius — tergo delphina recurvo (39)
Se memorant oneri subposuisse ιιονο.
115 Ille sedens citharamque tenet, pretiumque vehendi,
Cantat et aequoreas carmine mulcet aquas.
Di pia sacta vident: astris delphina recepit
luppiter et stellas iussit habere novem.

5. D NON

Nunc mihi mille sonos, quoque est memoratus
Achilles,
120 Vellem, Maeonide 7 pectus inesse tuum,
Dum canimus sacras alterno pectine Nonas.
Maximus hic fastis accumulatur honos.
Deficit ingenium, maioraque viribus urgent.
Haec mihi praecipuo est ore canenda dies.
125 Quid volui demens elegis imponere tantum
Ponderis ⁶? heroi res erat ista pedis.
Sancte Pater patriae , tibi plebs , tibi curia nomen
Hoc dedit3 hoc dedimus nos tibi nomen, eques.
Res tamen ante dedit. sero quoque vera tulisti
130 Nomina, iam pridem tu pater orbis eras.
Hoc tu per terras, quod in aethere Iuppiter alto,
Nomen habes: hominum tu pater, ille deum.
Romule ‚ concedes: facit hic tua magua tuendo
Moenia3 tu dederas transilienda Remo.
135 Te Tatius parvique Cures Caeninaque sensit:
Hoc duce Romanum est solis utrumque latus.
Tu breve nescio quid victae telluris habebas:
Quodcumque est alto sub love, Caesar habet.


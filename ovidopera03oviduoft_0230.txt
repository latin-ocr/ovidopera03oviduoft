1 72 EX PONTO

85 Ire iubet Pylades carum periturus Oresten:
Hic negat: inque vices pugnat uterque mori.
Extitit hoc unum , quo non convenerit illis: (83)
Cetera par concors et sine lite fuit.
Dum peragunt iuvenes pulchri certamen amoris,
90 Ad fratrem scriptas exarat illa notas.
Ad fratrem mandata dabat: cuique illa dabantur,
Humanos casus aspice! frater erat.
Nec mora, de templo rapiunt simulacra Dianae,
Clamque per inmensas puppe feruntur aquas.
95 Mirus amor iuvenum, quamvis abiere tot anni,
In Scythia magnum nunc quoque nomen habet.²
Fabula narrata est postquam vulgaris ab illo,
Laudarunt omnes facta piamque fidem.
Scilicet hac etiam, qua nulla ferocior ora est,
100 Nomen amicitiae barbara corda movet.
Quid facere Ausonia geniti debetis in Urbe,
Cum tangant diros talia sacta Getas?
Adde , quod est animus semper tibi mitis , et altae
Iudicium mores nobilitatis habent,
105 Quos Volesus patrii cognoscat nominis auctor,
Quos Numa maternus non neget esse suos,
Adiectique probent genetiva ad nomina Cottae,
Si tu non esses, interitura domus.
Digne vir hac serie, lapso succurrere amico (84)
110 Conveniens istis moribus esse puta!

ΙΠ.

Si vacat exiguum profugo dare tempus amico,
Ο sidus Fabiae, Maxime, gentis, ades,

Dum tibi quae vidi, refero: seu corporis umbra,
Seu veri species, seu suit ille sopor.

5 Nox erat et bifores intrabat luna fenestras,

Mense fere medio quanta nitere solet.

Publica me requies curarum somnus habebat,
Fusaque erant toto languida membra toro:


EX PONTo 1. 1 1-32. 121

EX PONTO LIBER PRIMUS.
Ι.

Naso Tomitanae iam non novus incola terrae (ι)
Hoc tibi de Getico litore mittit opus.
Si vacat, hospitio peregrinos , Brute ‚ libellos
Excipe ‚ dumque aliquo 7 quolibet abde loco.
5 Publica non audent intra monimenta venire,
Ne suus hoc illis clauserit auctor iter.
A! quotiens dixi ‘certe nil turpe docetis:
Ite , patet castis versibus ille locusl’
Non tamen accedunt, sed , ut aspicis ipse ‚ latere
10 Sub lare privato tutius esse putant.
Quaeris ‚ ubi hos possis nullo componere laeso?
Qua steterant Artes ‚ pars vacat illa tibi.
Quid veniant, novitate roges sortasse sub ipsa.
Accipe, quodcumque est3 dummodo non sit amor.
15 Invenies ‚ quamvis non est miserabilis index,
Non minus hoc illo triste , quod ante dedi.
Rebus idem ‚ titulo differt3 et epistola ‚ cui sit
Non occultato nomine missa, docet.
Nec vos hoc vultis: sed nec prohibere potestiS‚
20 Musaque ad invitos officiosa venit.
Quidquid id est, adiunge meis. nihil impedit ortos (2)
Exule servatis legibus Urbe frui.
Quod metuas non est. Antoni scripta leguntur,
Doctus et in promptu scrinia Brutus habet.
25 Nec me nominibus furiosus confero tantis:
Saeva deos contra non tamen arma tuli.
Denique Caesareo ‚ quod non desiderat ipse,
Non caret e nostris ullus honore liber.
Si dubitas de me ‚ laudes admitte deorum,
30 Et carmen dempto nomine sume meum.
Adiuvat in bello pacatae ramus olivae:
Proderit auctorem pacis habere nihil?


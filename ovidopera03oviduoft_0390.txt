332 FASTORUM

22. FN

Nocte sequente diem canis Erigoneius exit.
Est alio signi reddita causa loco.

23. G TVB-N2

725 Proxima Volcani lux est, Tubilustria dicunt: (190)
Lustrantur purae , quas facit ille , tubae.

24. HQ-R-C·F

Quattuor inde notis locus est, quibus ordine lectis
Vel mos sacrorum ‚ vel fuga regis inest.

25. AO 26. BC 27. CC 28. DC
29. EC 30. FC 31. GC

Nec te praetereo, populi Fortuna potentis
730 Publica ‚ cui templum luce sequente datum est.
Hanc uhi dives aquis acceperit Amphitrite,
Grata Iovi fulvae rostra videbis avis.
Auferet ex oculis veniens aurora Booten,
Continuoque die sidus Hyantis erit.

LIBER SEXTUS.

Hic quoque mensis habet dubias in nomine causas.
Quae placeant, positis omnibus ipse leges.
Facta cauam, sed erunt, qui me finxisse loquantur,
Nullaque mortali numina visa putent.
5 Est deus in nobis , agitante calescimus illo:
Impetus hic sacrae semina mentis habet.
Fas mihi praecipue voltus vidisse deorum,
Vel quia sum vates, vel quia sacra cano.
Est nemus arboribus densum , secretus ab omni
10 Voce locus, si non obstreperetur aquis.
Hic ego quaerebam, coepti quae mensis origo
Esset, et in cura nominis huius eram.


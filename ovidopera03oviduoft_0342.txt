284 FASTORUM

LIBER QUARTUS.

‘Alma ‚ fave ‚³ dixi ‘geminorum mater Amoruml'

Ad vatem voltus rettulit illa suos,
‘Quid tibi' ait ‘mecum ‘? certe maiora canebas.
Num vetus in molli pectore volnus habes?’
5 ‘Scis dea ‚⁹ respondi ‘de volnere .' risit, et aether
Protinus ex illa parte serenus erat. ,
eSaucias ‚ an sanus ‚ numquid tua signa reliqui?
Tu mibi propositum, tu mihi semper opus.
Quae decuit, primis sine crimine lusimus annis:
10 Nunc teritur nostris area maior equis.
[Tempora cum causis, annalibus eruta priscis,
Lapsaque sub terras ortaque signa cano.]
Venimus ad quartum ‚ quo tu celeberrima mense.
Et vatem et mensem scis , Venus, esse tuos.'
15 Mota Cytheriaca leviter mea tempora myrto
Contigit et ‘coeptum perfice’ dixit ‘opus.'
Sensimus , et causae subito patuere dierum.
Dum licet et spirant flamina, navis eat.
Siqua tamen pars te de fastis tangere (lebet, (114)
20 Caesar, iu Aprili, quo tenearis, babes.
Hic ad te magna descendit imagine mensis,
Et fit adoptiva nobilitate tuus.
Hoc pater Iliades , cum longum scriberet annum,
Vidit, et auctores rettulit ipse suos:
25 thue sero Marti primam dedit ordine sortem,
Quod sibi nascendi proxima causa fuit,
Sic Venerem gradibus multis in gente repertam
Alterius voluit mensis habere locum3
Principiumque sui generis revolutaque quaerens
30 Saecula ‚ cognatos venit adusque deos.
Dardanon Electra nesciret Atlantide natum
Scilicet, Electram concubuisse lovi?
Huius Erichthonius: Tros est generatus ab illo:
Assaracon creat hic ‚ Assaracusque Capyn.


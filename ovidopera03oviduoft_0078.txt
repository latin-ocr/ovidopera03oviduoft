24 TRISTIUM

Inspice maius opus , quod adhuc sine fine tenetur,
In non credendos corpora versa modos:
65 Invenies vestri praeconia nominis illic ,
Invenies animi pignora multa mei.
Non tua carminibus maior fit gloria, nec quo,
Ut maior fiat, crescere possit, habet.
Fama Iovi superest: tamen hunc sua facta referri
70 Et se materiam carminis esse iuvat,
Cumque Gigantei memorantur proelia belli,
Credibile est laetum laudibus esse suis.
Te celebrant alii quanto decet ore, tuasque
Ingenio laudes uberiore canunt.
75 Sed tamen, ut suso taurorum sanguine centum,
Sic capitur minimo turis honore deus.
A! ferus et nobis crudelior omnibus hostis,
Delicias legit qui tibi cumque meas!
Carmina nam nostris quot te venerantia libris
80 Indicio possint candidiore legi!
Esse sed irato quis te mihi posset amicus?
Vix tunc ipse mihi non inimicus eram.
Cum coepit quassata domus subsidere , partes
In proclinatas omne recumbit onus,
85 Cunctaque fortuna rimam faciente dehiscunt.
â€  lpse suo quodam pondere tracta ruunt.
Ergo hominum quaesitum odium mihi carmine ,
quosque
Debuit, est vultus turba secuta tuos.
At, memini, vitamque meam moresque probabas
901110 , quern dederas , praetereuntis eque.
[Quod si non prodest et honesti gloria nulla
Redditur, at nullum crimen adeptus erit .]
Nec male commissa est nohis fortuna reorum
Lisque decem deciens inspicienda viris.
95 Res quoque privatas statui sine crimine iudex,
Deque mea fassa est pars quoque victa fide.
Me miserum! potui, si non extrema nocerent,
Iudicio tutus non semel esse tuo.


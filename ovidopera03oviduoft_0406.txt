346 FAsroRUM

10. AN

At simul auritis violae demuntur asellis,

470 Et Cereris fruges aspera saxa terunt,
Navita puppe sedens ‘Delphina videbimus ,' inquit

eUmida cum pulso nox erit orta die.'

11. Β MATR-N

Iam, Phryx, a nupta quereris , Tithone, relinqui,
Et vigil eois lucifer exit aquis:
475 Ite , honae matres , — vestrum Matralia festum —
Flavaque Thebanae reddite liba deae.
Pontibus et magno iuncta est celeberrima Circo
Area, quae posito de hove nomen habet.
Hac ihi luce ferunt Matutae sacra parenti
480 Sceptriferas Servi templa dedisse manus.
Quae dea sit, quare famulas a limine templi
Arceat , - arcet enim — libaque tosta petat?
Bacche, racemiferos hedera redimite capillos,
Si domus illa tua est, dirige vatis opuS.
485 Arserat obsequio Semele lovis. accipit Ino
Te puer, et summa sedula nutrit ope.
Intumuit Iuno , raptum quod paelice natum
Educet. at sanguis ille sororis erat.
Hinc agitur furiis Athamas et imagine falsa,
490 Tuque cadis patria, parve Learche, manu.
Maesta Learcheas mater tumulaverat umbras
Et dederat miseris omnia iusta rogis.
Haec quoque , funestos ut erat laniata capillos,
Prosilit, et cunis te , Melicerta, rapit.
495 Est spatio contracta brevi, freta bina repellit,
Unaque pulsatur terra duabus aquis.
Huc venit insanis natum complexa lacertis,
Et secum e celso mittit iu alta iugo.
Excipit illaesos Panope centumque sorores,
500 Et placido lapsu per sua regna ferunt.
Nondum Leucothea, nondum puer ille Palaemon,


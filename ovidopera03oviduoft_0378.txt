320 FASTORUM

305 Respice Thestiaden: flammis absentibus arsit3
Causa est, quod Phoebes ara sine igne fuit.
Respice Tantaliden: eadem dea vela tenebat.
Virgo est, et spretos bis tamen ulta focos.
Hippolyte infelix ‚ velles coluisse Dionen,
310 Cum consternatis diripereris equis.
Longa referre mora est correcta oblivia damnis.
Me quoque Romani praeteriere patres.
Quid facerem, per quod fierem manifesta doloris?
Exigerem nostrae qualia damna notae?
315 Excidit officium tristi mibi. nulla tuebar
Rura, nec in pretio fertilis hortus erat:
Lilia deciderant, violas arere videres ‚
Filaque punicei languida facta croci.
Saepe mihi Zephyrus “dotes corrumpere noli
320 Ipsa tuas'' dixit. dos mihi vilis erat.
Florebant oleae , venti nocuere protervi:
Florebant segetes, grandine laesa Ceres:
In spe vitis erat, caelum nigrescit ab austris
Et subita frondes decutiuntur aqua.
325 Nec volui fieri , nec sum crudelis in ira3
Cura repellendi sed mihi nulla suit.
Convenere patres , et, si bene ssoreat annus,
Numinibus nostris annua festa vovent.
Annuimus voto. consul cum consule ludos
330 Postumio Laenas persoluere mihi.'
Quaerere conabar, quare lascivia maior
His foret in ludis liberiorque iocus.
Sed mibi succurrit, numen non esse severum,
Aptaque deliciis munera serre deam.
335 Tempora sutilibus cinguntur tota coroniS, —
Et latet iniecta splendida mensa rosa.
Ebrius incinctis philyra conviva capillis
Saltat‚ et imprudens utitur arte meri.
Ebrius ad durum formosae limen amicae
340 Cantat, habent unctae mollia serta comae.
Nulla coronata peraguntur seria fronte,


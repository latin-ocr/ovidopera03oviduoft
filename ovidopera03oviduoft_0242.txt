184 Ex PONTo

Suppositoque gravem vertice portat aquam.
Non hic pampineis amicitur vitibus ulmus,
Nulla premunt ramos pondere poma suo.
15 Tristia deformes pariunt absinthia campi, (102)
Terraque de fructu quam sit amara, docet.
Nil igitur tota Ponti regione sinistri,
Quod mea sedulitas mittere posset, erat.
Clausa tamen misi Scythica tibi tela pharetra:
20 Hoste precor fiant illa cruenta tuo.
Hos habet haec calamos, hos haec hahet ora
libellos.
Haec viget in nostris, Maxime, Musa locis!
Quae quamquam misisse pudet, quia parva videntur,
Tu tamen haec , quaeso , consule missa boni.

VIIII.

Quod sit in his eadem sententia , Brute , libellis,
Carmina nescio quem carpere nostra refers:
Nil nisi me terra fruar ut propiore rogare,
Et quam sim denso cinctus ab hoste ‚ loqui.
5 O! quam de mullis vitium reprehenditur unum!
Hoc peccat solum si mea Musa , bene est.
Ipse ego librorum video delicta meorum,
Cum sua plus iusto carmina quisque probet.
[Auctor opus laudat. sic forsitan Agrius olim
10 Thersiten facie dixerit esse bona.
Iudicium tamen hic nostrum non decipit error:
Nec , quidquid genui, protinus illud amo .]
Cur igitur, si me video delinquere ‚ peccem, (103)
Et patiar scripto crimen inesse, rogas?
15 Non eadem ratio est, sentire et demere morbos.
Sensus inest cunctis ‚ tollitur arte malum.
Saepe aliquod verbum cupiens mutare reliqui,
Iudicium vires destituuntque meum.
Saepe piget— quid enim dubitem tibi vera fateri?—
20 Corrigere et longi ferre laboris onus.


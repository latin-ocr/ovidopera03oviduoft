VH

olim in ed. Teubn. p. IX e Fastis enotavi, aut quod Korn
mihi opposuit p. XII. versus aut disticha in Petaviano
suspicionem praeterquam obiter quibusdam movisse non
invenio, omittit adeo II 203 204. de Hamburgensi autem
verissime contra me Korn dixit.

Sunt in hoc, sunt in Ibidis et Fastorum libris egregiis
haud adeo pauca, quae paulo antiquiorum, si superessent,
auctoritate expungi potuisse vix negaveris, eum confluxisse
novem saeculorum decursu in decimi libros aeque consen-
taneum sit, ac verborum interpolationes undecimi, duo-
decimi coaluisse, quod saepe videas, cum recentissimis tertii
vel quarti decimi. nec multum refert, gravia an leviora
in talibus culpemus, eum perinde miserum sit, pessimos
aut mediocres versus in poeta relinqui sola testium red-
arguentium penuria. poterant interdum adeo utiliter aman-
dari, quae placuerunt aut adhuc placent.

Diu est ex quo de hoc genere data opera dispectum
non est. Nic. Heinsius, venerabile nomen, notare solebat,
quidquid colorem Ovidianum, quod aiebat, non haberet,
sed de eo colore remissius paulo et clementiusstatuebat,
argutiolas, calamistros, ludicra insipientium interpolatorum
interdum contra ipsam bonorum librorum fidem admittebat:
ut mirum non sit, si quae ab antiquis de poeta sua vitia
amante graviter et scienter observata sunt, recrudescunt
hodie inique et proterve. Bentleius modicum versuum
numerum, admodum ccxxx, proscripsit, causas non ex-
posuit. fecit hoc ubique 10. Schraderus, sermonis et
sententiarum convenientiae castigator exactissimus, vir in-
geniosus, in Emendationibus et schedis ineditis: sed nescio
quo fato quam meruit, laude fraudatus est, adeo ut de
Tristibus et Ibide quae publicavit vel hodie, puto, insuper
habeantur. post hunc, qui obiit ante ipsos annos cen-
tum, et paucissimos, qui vestigia presserunt, omnis ea
quaestio elanguit, donec novissime aliquantum resuscitata
est, idque bifariam. cum e librorum optimorum penu
non nulla poetae nervosiora et signatiora deprompta sunt,
id quoque temptatum est, ut comparatis inter se quae vel


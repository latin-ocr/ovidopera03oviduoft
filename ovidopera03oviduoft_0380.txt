3 22 FASTORUM

3. [CC LVD-mom]
Nocte minus quarta promet sua sidera Chiron
380 Semivir et ssavi corpore mixtus equi.
Pelion Haemoniae mons est obversus in austros:
Summa virent pinu, cetera quercus habet.
Phillyrides tenuit. saxo stant antra vetusto,
Quae iustum memorant incoluisse senem.
385 Ille manus olim missuras Hectora leto
Creditur in lyricis detinuisse modis.
Venerat Alcides exhausta parte laborum,
Iussaque restabant ultima paene viro.
Stare simul casu Troiae duo fata videres:
390 Hinc puer Aeacides, hinc Iove natus erat.
Excipit hospitio iunctum Philyreius heros,
Et causam adventus hic rogat, ille docet.
Perspicit interea clavam spoliumque leonis, (175)
‘Vir'que ait ‘his armis, armaque digna virol'
395 Nec se , quin horrens auderent tangere saetis
Vellus , Achilleae continuere manus.
Dumque senex tractat squalentia tela venenis,
Excidit et laevo fixa sagitta pede est.
Ingemuit Chiron , traxitque e corpore serrum:
400 Et gemit Alcides Haemoniusque puer.
Ipse tamen lectas Pagasaeis collibus herbas
Temperat, et vana volnera mulcet ope.
Virus edax superabat opem, penitusque recepta
Ossibus et toto corpore pestis erat.
405 Sanguine Centauri Lernaeae sanguis echidnae
Mixtus ad auxilium tempora nulla dabat.
Stabat, ut ante patrem , lacrimis perfusus Achilles,
Sic flendus Peleus, si moreretur, erat.
Saepe manus aegras manibus fingebat amicis: -—
410 Morum, quos fecit, praemia doctor habet —
Oscula saepe dedit, dixit quoque saepe iacenti
‘Vive, precor , nec me , care , relinque , paterl'
Nona dies aderat, cum tu, iustissime Chiron,
Bis septem stellis corpora cinctus eras.


222 FASTORUM

5. Ε NON-F 6. FF 7. GC 8. HC 9. A AGON

Quattuor adde dies ductis ex ordine Nonis,
lanus Agonali luce piandus erit.
Nominis esse potest succinctus causa minister,
320 Hostia caelitibus quo feriente cadit,
Qui calido strictos tincturus sanguine cultros,
Semper agatne 7 rogat, nec nisi iussus agit.
[Pars ‚ quia non veniant pecudes , sed agantur
ab actu,
Nomen Agonalem credit habere diem.
325 Pars putat hoc festum priscis Agnalia dictum,
Una sit ut proprio littera dempta loeo.]
An, quia praevisos in aqua timet hostia cultros,
A pecoris lux est ipsa notata metu‘?
Fas etiam , fieri solitis aetate priorum
330 Nomina de ludis Graeca tulisse diem.
Et pecus antiquus dicebat Agonia sermo3
Veraque iudicio est ultima causa meo.
thue ea non certa est, ita rex placare sacrorum
Numina lanigerae coniuge debet ovis.

335 Victima ‚ quae cecidit dextra victrice , vocatur3
Hostibus a domitis hostia nomen habet.
Ante, deos homini quod conciliare valeret,

Far erat et puri lueida mica salis.
Nondum pertulerat lacrimatas cortice murras
340 Acta per aequoreas hospita navis aquas3
Tura nec Euphrates, nec miserat India costum,
Nec fuerant rubri cognita fila croci.
Ara dabat fumos herbis contenta Sabinis,
Et non exiguo laurus adusta sono.
345 Siquis erat, factis prati de ssore coronis
Qui posset violas addere , dives erat.
Hic ‚ qui nunc aperit percussi viscera tauri,
In sacris nullum culter habebat opus.
Prima Ceres avidae gavisa est sanguine porcae,
350 Ulta suas merita caede nocentis opes.


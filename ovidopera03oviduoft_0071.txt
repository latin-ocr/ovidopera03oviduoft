Ι. vm 36—V1111 13. 17

30 Temporis et longi iunctus amore tibi‘?
Quid , nisi tot lusus et tot mea seria nosses,
Tot nossem lusus seriaque ipse tua?
Quid, si dumtaxat Romae tibi cognitus essem,
Ascitus totiens in genus omne loci‘?
35 Cunctane in aequoreos abierunt irrita ventos?
Cunctane Lethaeis mersa feruntur aquis?
Non ego te genitum placida reor urbe Quirini,
Urbe mea , quae iam non adeunda mihi,
Sed scopulis ‚ ponti quos haec habet ora sinistri,
40 Inque feris Scythiae Sarmaticisque iugis,
Et tua sunt silicis circum praecordia venae,
Et rigidum ferri semina pectus habet,
Quaeque tibi tenero quondam ducenda palato
Plena dedit nutrix ubera , tigris erat:
45 Aut mala nostra minus, quam nunc, aliena putares,
Duritiaeque mibi non agerere reus.
Sed quoniam accedit fatalibus hoc quoque damnis,
Ut careant numeris tempora prima suis,
Effice, peccati ne sim memor huius, et illo
50 Officium laudem, quo queror ‚ ore tuum.

VIIII.

Detur inoffenso vitae tibi tangere metam,
Qui legis hoc nobis non inimicus opus.
Atque utinam pro te possent mea vota valere,
Quae pro me duros non tetigere deos!
5 Donec eris sospes , multos numerabis amicos:
Tempora si fuerint nubila ‚ solus eris.
Aspicis ‚ ut veniant ad candida tecta columbae,
Accipiat nullas sordida turris aves?
Horrea formicae tendunt ad inania numquam:
10 Nullus ad amissas ibit amicus opes.
thue comes radios per solis euntibus umbra est,
Cum latet hic pressus nubibus, illa fugit,
Mobile sic sequitur Fortunae lumina vulgus:
ovn). ΠΙ. 2


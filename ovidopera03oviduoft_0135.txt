IV. X 119—V. I 54. 81

Aptior, ingenium mite, Tibullus erit.
Atque utinam numero non nos essemus in isto!
20 Ei mihi , cur umquam Musa iocata mea est!
Sed dedimus poenas, Scythicique in finibus Histri
Ille pharetrati lusor Amoris abest.
Quod superest, numeros ad publica carmina flexi,
Et memores iussi nominis esse sui.
25 Si tamen e vobis aliquis , tam multa, requiret,
Unde dolenda canam: multa dolenda tuli.
Non haec ingenio , non haec componimus arte:
Materia est propriis ingeniosa malis.
Et quota fortunae pars est in carmine nostrae?
30 Felix , qui patitur quae numerare potest!
Quot frutices silvae ‚ quot flavas Thybris harenas,
Mollia quot Martis gramina campus habet,
Tot mala pertulimus, quorum medicina quiesque
Nulla nisi in studio est Pieridumque mora.
35 ‘Quis tihi, Naso, modus lacrimosi carminis ‘P' inquis:
Idem, fortunae qui modus huius erit.
Quod querar, illa mihi pleno de fonte ministrat,
Nec mea sunt, fati verba sed ista mei.
At mihi si cara patriam cum coniuge reddas,
40 Sint vultus hilares, simque quod ante fui.
Lenior invicti si sit mihi Caesaris ira,
Carmina laetitiae iam tibi plena dabo.
Nec tamen ut lusit, rursus mea littera ludet:
Sit semel illa ioco luxuriata meo!
45 Quod probet ipse , canam, poenae modo parte levata
Barbariam rigidos effugiamque Getas.
Interea nostri quid agant, nisi triste, libelli?
Tibia funeribus convenit ista meis.
‘At poteras' inquis ‘melius mala ferre silendo,
50 Et tacitus casus dissimulare tuos.⁹
Exigis, ut nulli gemitus tormenta sequantur,
Acceptoque gravi vulnere flere vetas?
Ipse Perilleo Phalaris permisit in aere
Edere mugitus et bovis ore queri.
ovn). 111. 6


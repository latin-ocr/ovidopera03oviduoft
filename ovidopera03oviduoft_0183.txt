1. 11 98—111 14. 127

Et cecini fausto carmina digna toro:
135 Cuius te solitum memini laudare libellos
Exceptis ‚ domino qui nocuere suo:
Cui tua nonnumquam miranti scripta legebas:
llle ego , de vestra cui data nupta domo est.
Hanc probat et primo dilectam semper ab aevo
140 Est inter comites Marcia censa suas,
Inque suis habuit matertera Caesaris ante:
Quarum iudicio siqua probata, proba est.
Ipsa sua melior fama ‚ laudantibus istis,
Claudia divina non eguisset ope.
145 Nos quoque praeteritos sine labe peregimus annos:
Proxima pars vitae transilienda meae.
Sed de me ut sileam, coniunx mea sarcina vestra
“ est: (11)
Non potes hanc salva dissimulare fide.
Confugit haec ad vos ‚ vestras amplectitur aras —
150 Iure venit cultos ad sibi quisque deos -
Flensque rogat, precibus lenito Caesare vestris,
Busta sui fiant ut propiora viri.

III.

Hanc tibi Naso tuus mittit, Rufine , salutem:
Qui miser est, ulli si suus esse potest.
Reddita confusae nuper solacia menti
Auxilium nostris spemque tulere malis.
5 thue Machaoniis Poeantius artibus heros
Lenito medicam vulnere sensit opem,
Sic ego mente iacens et acerbo saucius ictu
Admonitu coepi fortior esse tuo:
Et iam deficiens sic ad tua verba revixi,
10 Ut solet infuso vena redire mero.
Non tamen exhibuit tantas facundia vires,
Ut mea sint dietis pectora sana tuis,
Ut multum demas nostrae de gurgite curae,
Non minus exhausto quod superabit, erit.


248 PASTORUM

Et gravis effusis decidit imber aquis.

495 Hinc tonat, hinc missis abrumpitur ignibus aether.
Fit fuga, rex patriis astra petebat equis.
Luctus erat, falsaeque patres in crimine caedis:
Haesissetque animis forsitan illa fides:

Sed Proculus Longa veniebat lulius Alba,
500 Lunaque fulgebat, uec facis usus erat,
Cum subito motu saepes tremuere sinistrae: -
Rettulit ille gradus, horrueruntque comae: —
Pulcher et humano maior trabeaque decorus
Romulus in media visus adesse via
505 Et dixisse simul ‘prohibe lugere Quirites,
Nec violent lacrimis numina nostra suis.
Tura serant , placentque novum pia turba Quirinum,
Et patrias artes militiamque colant.'
Iussit, et in tenues oculis evanuit auras.
510 Convocat hic populos , iussaque verba refert.
Templa deo fiunt. collis quoque dictus ab illo est,
Et referunt certi sacra paterna dses.
Lux quoque cur eadem Stultorum⁸ festa vocetur,
Accipe. parva quidem causa, sed apta subest.
515 Non habuit doctos tellus antiqua colonos:
Lassahant agiles aspera bella viros.
Plus erat in gladio , quam curvo laudis aratro:
Neglectus domino pauca ferebat ager.
Farra tamen veteres iaciebant, sarra metebant,
520 Primitias Cereri sarra resecta dabant.
Usibus admoniti flammis torrenda dederunt,
Multaque peccato damna tulere suo.
Nam modo verrebant nigras pro farre favillas,
Nunc ipsas ignes corripuere casas.
525 Facta dea est Fornax. laeti Fornace coloni
Orant, ut fruges temperet illa suas.
Curio legitimis nunc Fornacalia verbis
Maximus indicit, — nec stata sacra facit —-
Inque soro, multa circum pendente tabella,
530 Signatur certa curia quaeque nota.


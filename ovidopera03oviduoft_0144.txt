90 TRISTIUM

VI.

Tu quoque, nostrarum quondam fiducia rerum,
Qui mihi confugium , qui mihi portus eras,
Tu quoque suscepti curam dimittis amici,
officiique pium tam cito ponis onus?

5 Sarcina sum , fateor, quam si tu tempore duro
Depositurus eras ‚ non subeunda fuit.
Fluctibus in mediis navem ‚ Palinure, relinquis?
Ne fuge , neve tua sit minor arte fides!
7Numquid Achilleos inter sera proelia fidi

10 Deseruit levitas Automedontis equos?
Quem semel excepit, numquam Podalirius aegro
Promissam medicae non tulit artis opem.
Turpius eicitur, quam non admittitur hospes3
Quae patuit, dextrae firma sit ara meae.

15 Nil nisi me solum primo tutatus es3 at nunc
Me pariter serva iudiciumque tuum,
Si modo non aliqua est in me nova culpa, tuamque
Mutarunt subito crimina nostra fidem.
Spiritus 1116, Scythica quem non bene ducimus aura,

20 Quod cupio, membris exeat ante meis,
Quam tua delicto stringantur pectora nostro,
Et videar merito vilior esse tibi.
Non adeo toti satis urguemur iniquis,
Ut mea sit longis mens quoque mota malis.

25 Finge tamen [notam , quotiens Agamemnone natum
Dixisse in Pyladen improba verba putas?
Nec procul a vero est, quin et pulsarit amicum:
Mansit in officiis non minus ille suis.
Hoc est cum miseris solum commune beatis,

30 Ambobus tribui quod solet obsequium: ’
Ceditur ct caecis et quos praetexta verendos
Virgaque cum verbis imperiosa facit.
Si mibi non parcis, fortunae parcere debes:
Non habet in nobis ullius ira locum.

35 Elige nostrorum minimum minimumque malorum:


25ss FASTORUM

Sed tamen a vento , qui fuit , unda tumet,
Sic , quamvis aberat placitae praesentia somnae,
Quem dederat praesens forma , manebat amor.
Ardet, et iniusti stimulis agitatur amoris.
780 Comparat indigno vimque dolumque toro.
‘Exitus in dubio est: audebimus ultima 1' dixit
‘Viderit, audentes forsne deusne iuvet.
Cepimus audendo Gabios quoque.’ talia satus
Ense latus cinxit, tergaque pressit equi.
785 Accipit aerata iuvenem Collatia porta,
Condere iam voltus sole parante suos.
Hostis , ut hospes, init penetralia Collatina:
Comiter excipitur3 sanguine iunctus erat.
Quantum animis erroris inest! parat inscia rerum
790 Infelix epulas hostibus illa suis.
Functus erat dapibus: poscunt sua tempora
somnum3
Nox erat, et tota lumina nulla domo.
Surgit, et auratum vagina liberat ensem,
Et venit in thalamos , nupta pudica , tuos.
795 thue torum pressit, eserrum ,- Lucretia , mecum
est!
Natus' ait ‘regis Tarquiniusque loquor.’
Illa nihil: neque enim vocem viresque loquendi,
Aut aliquid toto pectore mentis habet:
Sed tremit, ut quondam stabulis deprensa relictis
800 Parva sub infesto cum iacet agna lupo.
Quid saciat? pugnet? vincetur femina pugnans.
Clamet? at in dextra, qui vetet, ensis erat.
Effugiat ἶ) positis urguentur pectora palmis,
Tunc primum externa pectora tacta manu.
805 Instat amans hostis precibus pretioque minisque:
Nec prece, nec pretio, nec movet ille minis.
‘Nil agis! eripiam’ dixit ‘per crimina vitam:
Falsus adulterii testis adulter ero:
Interimam famulum , eum quo deprensa fereris?
810 Succubuit famae victa puella metu.


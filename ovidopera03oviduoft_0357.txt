IV. 490—560. 299

525 ‘Sic tibi, quam raptam quereris , sit filia sospes,
Surge ‚ nec exiguae despice tecta casae.'
Cui dea ‘duc !’ inquit ‘scisti ‚ qua cogere posses3’
Seque levat saxo, subsequiturque senem.
Dux comiti narrat, quam sit sibi filius aeger,
530 Nec capiat somnos invigiletque malis.
Illa soporiferum, parvos initura penates,
Colligit agresti lene papaver humo.
Dum legit, oblito fertur gustasse palato,
Longamque imprudens exsoluisse famem.
535 Quae quia principio posuit ieiunia noctis,
Tempus habent mystae sidera visa cibi.
Limen ut intravit, luctus videt omnia plena,
lam spes in puero nulla salutis erat.
Matre salutata — mater Metanira vocatur -
540 Iungere dignata est os puerile suo.
Pallor abit, subitasque vident in corpore vires.
Tantus caelesti venit ab ore vigor.
Tota domus laeta est: hoc est, materque paterque
Nataque: tres illi tota suere domus.
545 Mox epulas ponunt, liquefacta coagula lacte
Pomaque et in ceris aurea mella suis.
Abstinet alma Ceres ‚ somnique papavera causas
Dat tibi cum tepido lacte hibenda , puer.
Noctis erat medium placidique silentia somni:
550 Triptolemum gremio sustulit illa su0,
Terque manu permulsit eum, tria carmina dixit,
Carmina mortali non referenda sono,
Inque foco eorpus pueri vivente favilla
Obruit, humanum purget ut ignis onus.
555 Excutitur somno stulte pia mater, et amens
‘Quid facis ‘?' exclamat, membraque ab igne
rapit.
Cui dea ‘dum non es‚' dixit ‘scelerata suisti:
Inrita materno sunt mea dona metu.
Iste quidem mortalis erit: sed primus arabit
560 Et seret et culta praemia tollet humo.'


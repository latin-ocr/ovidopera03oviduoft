1 78 Ex PONTO

Et placeat caeso non minus agna bove.
Res quoque tanta suit, quantae subsistere summo
Aeneidos vati grande fuisset onus.
85 Ferre etiam molles elegi tam vasta triumphi
Pondera disparibus non potuere rotis.
Quo pede nunc utar, dubia est sententia nobis:
Alter enim de te , Rhene, triumphus adest.
Inrita motorum non sunt praesagia vatum: (93)
90 Danda Iovi laurus , dum prior illa viret.
Nec mea verba legis, qui sum summotus ad
.Histrum,
Non bene pacatis flumina pota Getis:
Ista dei vox est. deus est in pectore nostro.
Haec duce praedico vaticinorque deo.
95 Quid cessas currum pompamque parare triumphis,
Livia Ρ iam nullas dant tibi belia moras.
Perfida damnatas Germania proicit hastas.
Iam pondus dices omen habere meum.
Crede, brevique fides aderit. geminabit honorem
100 Filius, et iunctis ut prius ibit equis.
Prome, quod inicias umeris victoribus, ostrum:
Ipsa potest solitum nosse corona caput:
Scuta, sed et galeae gemmis radientur et auro,
Stentque super victos trunca tropaea viros:
105 Oppida turritis cingantur eburnea muris,
Fictaque res vero more putetur agi.
Squalidus inmissos fracta sub harundine crines
Rhenus ct infectas sanguine porgat aquas.
Barbara iam capti poscunt insignia reges,
110 Textaque fortuna divitiora sua:
Et quae praeterea virtus invicta tuorum (94)
Saepe parata tibi, saepe paranda lacit.
Di, quorum monitu sumus eventura locuti,
Verba, precor ‚ celeri nostra probate fide!


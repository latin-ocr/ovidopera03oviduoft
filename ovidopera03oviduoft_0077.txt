I. XI 36—11. 62. ’ 23

Fecit, quos aetas aspicit una semel.
His precor exemplis tua nunc , mitissime Caesar,
Fiat ab ingenio mollior ira meo.
Illa quidem iusta est, nec me meruisse negabo3 ——
30 Non adeo nostro fugit ab ore pudor —
Sed nisi peccassem, quid tu concedere posses?
Materiam veniae sors tibi nostra dedit.
Si, quotiens peccaut homines, sua fulmina mittat
Iuppiter, exiguo tempore inermis erit3
35 Nunc ‚ uhi detonuit strepituque exterruit orbem,
Purum discussis aera reddit aquis.
Iure igitur genitorque deum rectorque vocatur,
Iure capax mundus nil Iove maius habet.
Tu quoque, cum patriae rector dicare paterque,
40 Utere more dei nomen habentis idem.
quue faciS‚ nec te quisquam moderatius umquam
Imperii potuit frena tenere sui.
Tu veniam parti superatae saepe dedisti,
Non concessurus quam tibi victor erat.
45 Divitiis etiam multos et honoribus auctos
Vidi, qui tulerant in caput arma tuum.
Quaeque dies bellum, belli tibi sustulit iram,
Parsque simul templis utraque dona tulit.
thue tuus gaudet miles ‚ quod vicerit hostem,
50 Sic victum cur se gaudeat, hostis habet.
Causa mea est melior, qui nec contraria dicor
Arma, nec hostiles esse secutus opes.
Per mare ‚ per terras ‚ per tertia numina iuro,
Per te praesentem conspicuumque deum,
55 Hanc animam favisse tibi ‚ vir maxime ‚ meque,
Qua sola potui, niente fuisse tuum.
Optavi, peteres caelestia sidera tarde ,
Parsque fui turbae parva precantis idem3
Et pia tura dedi pro te, cumque omuibus unus
60 Ipse quoque adiuvi publica vota meis.
Quid reseram libros, illos quoque ‚ crimina nostra,
Mille locis plenos nominis esse tui?


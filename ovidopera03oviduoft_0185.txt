I. 111 15-88. 129

Non salices ripa, robora monte virent.
-Neve fretum laudes terra magis ‚ aequora semper
Ventorum rabie solibus orba tument.
55 Quocumque aspicies, campi cultore carentes
Vastaque, quae nemo vindicet, arva iacent.
Hostis adest dextra laevaque a parte timendus,
vicinoque metu terret utrumque latus.
Altera Bistonias pars est sensura sarissas:
60 Altera Sarmatica spicula missa manu.
1 nunc et veterum nobis exempla virorum, (14)
Qui forti casum mente tulere, refer,
Et grave magnanimi robur mirare Rutili
Non usi reditus condicione dati.
65 Smyrna virum tenuit, non Pontus et hostica tellus,
Paene minus nullo Smyrna petenda loco.
Non doluit patria Cynicus procul esse Sinopeus;
Legit enim sedes , Attica terra, tuas.
Arma‘Neoclides qui Persica contudit armis,
70 Argolica primam sensit in urbe sugam.
Pulsus Aristides patria Lacedaemona fugit,
Inter quas dubium, quae prior esset, erat.
Caede puer facta Patroclus Opunta reliquit,
Thessalicamque adiit hospes Achillis humum.
75 Exul ab Haemonia Pirenida cessit ad undam,
Quo duce trabs Colcha sacra cucurrit aqua.
Liquit Agenorides Sidonia moenia Cadmus,
Poneret ut muros in meliore loco.
Venit ad Adrastum Tydeus Calydone fugatus,
80 Et Teucrum Veneri grata recepit humus.
Ouid referam veteres Romanae gentis , apud quos
Exulibus tellus ultima Tibur erat?
Persequar ut cunctos, nulli datus omnihus aevis (15)
Tam procul a patria est horridiorve loeus.
85 Quo magis ignoscat sapientia vestra dolenti,
Qui facit ex dictis non ita multa tuis. --
Nec tamen infitior , si possint nostra coire
Vulnera, praeceptis posse coire tuis.
ovm. 111. 9


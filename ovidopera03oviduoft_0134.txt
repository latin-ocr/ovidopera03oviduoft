80 TRISTIUM

Tu dux et comes es3 tu nos abducis ab Histro,
120 In medioque mihi das Helicone locum3
Tu mihi, quod rarum est, vivo sublime dedisti
Nomen, ab exequiis quod dare fama solet.
Nec, qui detrectat praesentia, Livor iniquo
Ullum de nostris dente momordit opus.
125 Nam tulerint magnos cum saecula nostra poetas,
Non fuit ingenio fama maligna meo ‚
Cumque ego praeponam multos mihi, non minor illis
Dicor et in toto plurimus orbe legor.
Siquid habent igitur vatum praesagia veri,
130 Protinus ut moriar, non ero ‚ terra, tuus.
Sive favore tuli ‚ sive hanc ego carmine famam,
Iure tibi grates, candide lector, ago.

LIBER QUINTUS.
I.

Hunc quoque de Getico , nostri studiose , libellum
Litore praemissis quattuor adde meis.
Hic quoque talis erit, qualis fortuna poetae:
Invenies toto carmine dulce nihil.

5 Flebilis ut noster status est, ita flebile carmen,
Materiae scripto conveniente suae.
Integer et laetus laeta et iuvenalia lusi:
illa tamen nunc me composuisse piget.
Ut cecidi, subiti perago praeconia casus,

10 Sumque argumenti conditor ipse mei.
thue iacens ripa deflere Caystrius ales
Dicitur ore suam deficiente necem,
Sic ego, Sarmaticas longe proiectus in oras,
Efficio ‚ tacitum ne mihi funus eat.

15 Delicias siquis lascivaque carmina quaerit,
Praemoneo: non est, scripta quod ista legat!
Aptior huic Gallus blandique Propertius oris,

